name,essay
অধ্যবসায়,"ভূমিকা:

প্রতিটি মানুষই চায় তার স্বপ্নপূরণের পথে সফল হতে। তবে স্বপ্নপুরণ কারাে পক্ষে সম্ভব হয়ে ওঠে আবার কারাে কাছে তা থেকে যায় অধরা। যারা সফল হন তারা সকলেই অধ্যবসায়ী। সফলতার পেছনে একাগ্রচিত্তে নিরন্তর ছুটে চলেন তারা। সম্মুখে বাধা এলেও পিছপা না হয়ে ধৈর্যসহকারে গন্তব্যে পৌছার বিরামহীন প্রচেষ্টাই অধ্যবসায়।
অধ্যবসায়ের স্বরূপ:

বর্তমান পৃথিবী আধুনিক সভ্যতার ধারক। পৃথিবীর মানুষ একদিনে এ অবস্থায় উপনীত হয়নি। গুহাবাসী মানবজাতি হাজার বছরের সাধনা দিয়ে সাজিয়েছে তার প্রিয় আবাস এ পৃথিবীকে । শত-সহস্র বিরুদ্ধ শক্তিকে পরাজিত করে মানুষ আজ নিজেকে প্রতিষ্ঠিত করেছে সৃষ্টির শ্রেষ্ঠ হিসেবে । নিরলস সাধনা আছে বলেই মানুষ ছুটে চলেছে গ্রহ থেকে গ্রহান্তরে। নাসা হাউজে বসে রিমােট কনট্রোলে মহাশূন্যে নভােযান পাঠাচ্ছে মানুষ। নভােযান কর্তৃক প্রেরিত নানা রকম ছবি কৌতুহল মেটাচ্ছে মানুষের । এ সব কিছুর পেছনে আছে বহু বছরের পরিশ্রম। কত কত নভােযান মহাশূন্যেই বিলীন হয়েছে । কত আকাশচারীই মহাশূন্যের সীমা খুঁজতে গিয়ে নিখোঁজ হয়েছেন। কিন্তু মানুষ পরাজয় মানতে রাজি নয় । মানুষ দূর চাদের ধুলােয় এঁকে দিয়েছে তার পদচিহ্ন। মঙ্গলের মাটি খুঁড়ে নভােযান ফিনিকু পৃথিবীবাসীর জন্যে বয়ে এনেছে নতুন বার্তা । নিয়ত বৈরী পরিবেশকে ডিঙিয়ে জয়ী হবার পুনঃপুন এ প্রচেষ্টাই অধ্যবসায়। পৃথিবী আজ এত সাজে সজ্জিত এ অধ্যবসায়েরই ফলে।
অধ্যবসায়ের প্রয়ােজনীয়তা:

জীবনে সফল হতে গেলে অধ্যাবসায়ের বিকল্প নেই । যুগে যুগে যে সকল ব্যক্তি সুখ্যাতির উচ্চ শিখরে আরােহণ করেছেন তাঁদের সফলতার পেছনে অধ্যবসায় বড় ভূমিকা পালন করেছে । বড় বড় শিল্পী, সাহিত্যিক, বিজ্ঞানী, সেনানায়ক, ধর্মপ্রবর্তক সকলেই ছিলেন অধ্যবসায়ী। তাঁরা বারবার ব্যর্থ হয়েও অক্লান্ত পরিশ্রম করে অসীম ধৈর্য সহকারে নিজ নিজ আদর্শের পথে অগ্রসর হয়েছেন।
ছাত্রজীবনে অধ্যবসায়:

ছাত্রজীবনে অধ্যবসায়ের বিকল্প নেই। মানুষের জীবন নির্মাণের প্রস্তুতিপর্ব ছাত্রজীবন। তাই যে ছাত্র। যত বেশি অধ্যবসায়ী সে তত সুন্দর জীবনের অধিকারী হয়। যার ছাত্রজীবন আলস্যে পরিপূর্ণ তার পক্ষে কোনােকালেই নন্দিত জীবনের তৃপ্তিভােগ করা সম্ভব নয়। ছাত্রজীবনের প্রস্তুতিই জীবনের পরিপূর্ণতাকে নির্ধারণ করে। তাই গৌরবময় জীবনের অধিকারী হতে হলে ছাত্রজীবনে অধ্যবসায়ী হতে হবে ।
ব্যক্তি ও জাতীয় জীবনে অধ্যবসায়:

ব্যক্তিজীবনে মানুষ সকলেই স্বতন্ত্র। বুদ্ধিমত্তা ও শক্তির দিক থেকে সকলেই অসমান। কিন্তু সকলেই উচ্চ জীবনের মহিমা কামনা করে। সে ক্ষেত্রে যদি অধ্যবসায়ের যথার্থ প্রয়ােগ ঘটানাে যায় তবে শক্তির স্বল্পতা সাফল্যের পথে অন্তরায় হয়ে ওঠে না। তাই আত্ম-উন্নয়নের জন্যে চাই অধ্যবসায়। পক্ষান্তরে, জাতীয় জীবনেও গৌরব প্রতিষ্ঠা করতে হলে জাতিকে অধ্যবসায়ী হতে হবে। ব্যক্তির অধ্যবসায় জাতির জন্যে বৃহত্তর কল্যাণ বয়ে আনে। নিতান্ত ক্ষুদ্র ব্যক্তি থেকে আবিষ্কারক, বীরপুরুষ, সমাজ সংস্কারক, রাষ্ট্রনায়ক, শিল্পী, সাহিত্যিক হয়ে বিস্ময়কর যে সাফল্য ব্যক্তি লাভ করে তা অন্য অর্থে জাতিরই সাফল্য। তাই গর্বিত জাতি হিসেবে নিজ রাষ্ট্র বা জাতিকে বিশ্ব দরবারে মাথা উঁচু করে দাঁড় করাতেও অধ্যবসায় জরুরি।
প্রতিভা ও অধ্যবসায়:

অনেকে প্রতিভার স্তুতি গাইতে গিয়ে প্রতিভাকে অধ্যবসায়ের ওপর স্থান দেন। বস্তুত সত্য হচ্ছে-প্রতিভা নয়, বরং অধ্যবসায়ই সাফল্যের চাবিকাঠি। যদি এমন কেউ থাকে যে কি না অধ্যবসায়হীন অথচ নিজকে প্রতিভাবান দাবি করে আলস্যে গৃহকোণে পড়ে থাকে তবে তাকে জ্ঞানী বলাই হবে অজ্ঞানীর কাজ। জগতের সকল কীর্তিমানই স্বীকার করেছেন তাদের কৃতকার্যের পেছনে কেবল প্রতিভা ছিল না, ছিল কঠোর অধ্যবসায়ও।
অধ্যবসায়ের দৃষ্টান্ত:

মহা মনীষীদের জীবনচরিত আলােচনা করলে অধ্যবসায়ের দৃষ্টান্ত মেলে। নেপােলিয়ন অধ্যবসায়ী না হলে বলতে পারতেন না, অসম্ভব শব্দটি কেবল বােকাদের অভিধানেই পাওয়া যায়। বিজ্ঞানী নিউটন, আইনস্টাইন, মনীষী কার্লাইল, স্কটল্যান্ডের রাজা রবার্ট ব্রুসসহ জগতের বিভিন্ন মনীষীর জীবনে অধ্যবসায়ের উজ্জ্বল দৃষ্টান্ত বর্তমান। কঠোর অধ্যবসায়ের একটি নতুন ইতিহাস রচনা করেছেন ড. মুহাম্মদ ইউনূস। তার উদ্ভাবিত ক্ষুদ্রঋণ কর্মসূচি বা গ্রামীণ ব্যাংক পদ্ধতি প্রথমদিকে সমাজের একশ্রেণির মানুষের সমালােচনার মুখে পড়ে। উদ্যম না হারিয়ে প্রবল ধৈর্য সহকারে হাল ধরে রাখেন তিনি। আজ তাঁর গ্রামীণ ব্যাংক নােবেল পুরস্কার অর্জনের মধ্য দিয়ে বিশ্ব স্বীকৃতি আদায় করে নিয়েছে। বিশ্বের বহু দেশ আজ গ্রামীণ ব্যাংকের মডেলকে অনুসরণ করছে— এর পেছনে রয়েছে নিরলস অধ্যবসায়।
অধ্যবসায়ের ফল:

জগতের সকল সুকীর্তি অধ্যবসায়ের ফল । সুদীর্ঘ অধ্যবসায়ের ফলেই মানুষ আজ উদ্ভাবন করতে পেরেছে রােগ নিরাময়ের এতসব ওষুধ। মানুষের আকাশ ভ্রমণ, মহাকাশে বিচরণ, অত্যাধুনিক মুঠোফোন, কম্পিউটারের বিস্ময়কর ব্যবহারে দৈনন্দিন জীবনের নানা কর্মকাণ্ডকে সহজ করে তুলতে পারা– এ সবই অধ্যবসায়ের ফল।
উপসংহার:

বর্তমান যুগ তীব্র প্রতিযােগিতার যুগ। এ যুগে অধ্যবসায়হীন কোনাে মানুষ নিজকে সফলভাবে তুলে ধরতে পারবে না। ব্যক্তি ও সমাজ জীবনে তাকে অবদান রাখতে হলে অধ্যবসায়কে মূলমন্ত্র হিসেবে গ্রহণ করতে হবে। কেননা মানবজীবনে অধ্যবসায়ের গুরুত্ব অপরিসীম।"
রোকেয়া সাখাওয়াত হোসেন,"ভূমিকা: রোকেয়া সাখাওয়াত হোসেনকে বলা হয় বাংলার নারী জাগরণের অগ্রদূত। তিনি ১৮৮০ সালের ৯ই ডিসেম্বর রংপুর জেলার পায়রাবন্দ গ্রামে জন্মগ্রহণ করেন। তাঁর মৃত্যু হয় ১৯৩২ সালের ৯ই ডিসেম্বর কলকাতায়। তিনি এমন এক সময়ে জন্মগ্রহণ করেন যখন বাঙালি মুসলমান সমাজ, বিশেষত নারীসমাজ শিক্ষা, কর্মসংস্থান, সামাজিক প্রতিষ্ঠা সব দিক থেকে পিছিয়ে ছিল। তখন পর্দাপ্রথার কঠোর শাসনে নারীসমাজ ছিল অবরোধবাসিনী । রোকেয়া পিছিয়ে পড়া সমাজের এই বৃহত্তর অংশকে শিক্ষা ও কর্মের আলোয় আলোকিত করতে নিজের জীবনকে নিবেদন করেছিলেন। তাঁর বলিষ্ঠ প্রচেষ্টার ফলে নারী আজ শিক্ষাদীক্ষায়, কর্মক্ষেত্রে, আদালতে সকল ক্ষেত্রেই প্রতিষ্ঠা পেয়েছে।

রোকেয়ার পরিবার ও সমাজ: রোকেয়ার পারিবারিক নাম রোকেয়া খাতুন। তাঁর পিতা জহির উদ্দিন মুহম্মদ আবু আলী সাবের ছিলেন একজন জমিদার। তাঁর মাতার নাম রাহাতুন্নেসা সাবেরা চৌধুরানী। রোকেয়ার দুই বোন করিমুন্নেসা ও হুমায়রা; তাঁর বড়ো দুই ভাই মোহাম্মদ ইব্রাহিম আবুল আসাদ সাবের ও খলিলুর রহমান সাবের। পারিবারিক প্রথা অনুসারে পাঁচ বছর বয়স থেকে পর্দার কঠোরতার মধ্যে রোকেয়াকে শৈশবকাল অতিবাহিত করতে হয়। শৈশবে আরবি-ফারসি-উর্দু শিক্ষার ব্যবস্থা থাকলেও রোকেয়ার পিতা বাংলা ও ইংরেজি শিক্ষার বিরোধী ছিলেন। তাছাড়া তৎকালীন সমাজব্যবস্থায় ঘরের বাইরে গিয়ে প্রাতিষ্ঠানিক শিক্ষালাভের কোনো সুযোগ মেয়েদের ছিল না। কিন্তু মেধাবী রোকেয়ার লেখাপড়ার প্রতি ছিল প্রবল আগ্রহ।

পাঁচ বছর বয়সে মায়ের সঙ্গে কলকাতায় থাকার সময়ে তিনি একজন ইংরেজ মেমের কাছে কিছুদিন লেখাপড়ার সুযোগ পেয়েছিলেন। বোনের এই বিদ্যানুরাগ দেখে কলকাতার সেন্ট জেভিয়ার্স কলেজ থেকে উচ্চশিক্ষিত ভাই ইব্রাহিম সাবের ইংরেজি শেখান রোকেয়াকে। পিতার কঠোর নজর এড়িয়ে রোকেয়া বড়ো দুই ভাই-বোনের সহযোগিতায় বাংলা-ইংরেজি শিক্ষায় উৎসাহী ও পারদর্শী হয়ে ওঠেন। বোন করিমুন্নেসার অনুপ্রেরণায় রোকেয়া বাংলা সাহিত্য রচনা ও চর্চায় আগ্রহী হয়ে ওঠেন। তিনি একইসঙ্গে বাংলা, ইংরেজি, উর্দু, ফারসি এবং আরবি ভাষা ও সাহিত্য আয়ত্ত করেন। ১৮৯৮ সালে বিহারের ভাগলপুরের ডেপুটি ম্যাজিস্ট্রেট সৈয়দ সাখাওয়াত হোসেনের সঙ্গে রোকেয়ার বিবাহ হয়। স্বামীর নামের সঙ্গে মিলিয়ে তিনি রোকেয়া সাখাওয়াত হোসেন বা আর. এস. হোসেন নামে পরিচিত হন। স্বামীর ঐকান্তিক উৎসাহ ও সহযোগিতায় রোকেয়া পড়াশোনা ও সাহিত্যচর্চা অব্যহত রাখেন । ১৯০৯ সালে তাঁর স্বামীর জীবনাবসান ঘটে।
নারীশিক্ষা বিস্তার: বাংলার মুসলমান সমাজে রোকেয়া দুই ভাবে অবদান রাখেন। প্রথমত, শিক্ষাবিস্তারে এবং দ্বিতীয়ত, সাহিত্য সৃষ্টিতে। স্বামীর মৃত্যুর পর ১৯০৯ সালে ভাগলপুরে রোকেয়া তাঁর স্বামীর স্মরণে মাত্র পাঁচ জন ছাত্রী নিয়ে সাখাওয়াত মেমোরিয়াল গার্লস স্কুল প্রতিষ্ঠা করেন। এখান থেকে তাঁর নারীশিক্ষা বিস্তারের কার্যক্রম শুরু হয়। ১৯১১ সালে কলকাতায় স্কুলটি স্থায়ীভাবে প্রতিষ্ঠার মাধ্যমে রোকেয়া মুসলমান নারীদের সামনে আধুনিক শিক্ষার দরজা খুলে দেন। স্কুলটিতে ধীরে ধীরে ছাত্রীর সংখ্যা বৃদ্ধি পায়। ১৯১৭ সালে প্রতিষ্ঠানটি উচ্চ ইংরেজি স্কুলে পরিণত হয়। রোকেয়া বাঙালি মুসলমান মেয়েদের শিক্ষিত করার জন্য কেবল স্কুলই প্রতিষ্ঠা করেননি, ঘরে ঘরে গিয়ে তিনি মেয়েদের স্কুলে পাঠানোর জন্য অভিভাবকদের অনুরোধ করেছেন। মেয়েদের স্কুলে নেওয়ার জন্য পৃথক গাড়িরও ব্যবস্থা করেন তিনি। তাঁর আন্তরিক প্রচেষ্টায় ১৯২৯ সালে কলকাতায় মুসলিম মহিলা ট্রেনিং স্কুল প্রতিষ্ঠিত হয় ।
সাহিত্যে অবদান: বাংলা সাহিত্যে রোকেয়ার আনুষ্ঠানিক পদার্পণ ঘটে ১৯০২ সালে কলকাতার ‘নবপ্রভাত পত্রিকায় ‘পিপাসা' নামক রচনা প্রকাশের মাধ্যমে। এরপর ‘নবনূর’, ‘সওগাত’, ‘মোহাম্মদী' প্রভৃতি সমসাময়িক পত্র-পত্রিকায় তিনি নিয়মিত লিখতে থাকেন। তাঁর লেখনী তৎকালীন মুসলিম সমাজকে দারুণভাবে নাড়া দিয়েছিল। রক্ষণশীল সমাজ তাঁর যুক্তিপূর্ণ বক্তব্যকে সহজভাবে মেনে নিতে পারেনি। রোকেয়া তাঁর লেখায় যেমন নারীমুক্তির কথা বলেছেন, পুরুষতান্ত্রিক সমাজের ত্রুটিগুলোকে নির্দেশ করেছেন, একইভাবে নারীর মানসিক দাসত্বেরও সমালোচনা করেছেন। নারীর অলংকারকে রোকেয়া দাসত্বের প্রতীক হিসেবে বিবেচনা করেছেন। রোকেয়া তাঁর নারীবাদী চিন্তার প্রকাশ ঘটিয়েছেন 'মতিচূর' প্রথম খণ্ড (১৯০৪) ও দ্বিতীয় খণ্ডে (১৯২২)। ‘সুলতানাজ ড্রিম' (১৯০৮) তাঁর একটি ইংরেজি রচনা যা পরবর্তী কালে ‘সুলতানার স্বপ্ন” নামে প্রকাশিত হয়। এই গ্রন্থটিকে বিশ্বের নারীবাদী সাহিত্যের একটি অনন্য উদাহরণ হিসেবে ধরা হয়। এছাড়া ‘পদ্মরাগ' (১৯২৪) ও ‘অবরোধবাসিনী' (১৯৩১) তাঁর উল্লেখযোগ্য দুটি রচনা। প্রবন্ধ, গল্প, উপন্যাসের মধ্য দিয়ে তিনি নারীশিক্ষার প্রয়োজনীয়তার কথা বলেছেন। হাস্যরস ও ব্যঙ্গ-বিদ্রুপের সাহয্যে পুরুষতান্ত্রিক সমাজে নারীর অসম অবস্থার কথা তুলে ধরেছেন। তাঁর সকল রচনাই নারীশিক্ষা বিস্তার ও সমাজ সংস্কারের পরিপ্রেক্ষিতে রচিত।

নারী জাগরণের অগ্রদূত রোকেয়া: রোকেয়া সাখাওয়াত হোসেন ছিলেন একজন সমাজসচেতন, সংস্কারমুক্ত, দূরদৃষ্টসম্পন্ন প্রগতিশীল লেখক ও সমাজকর্মী। রোকেয়া মনে করতেন, পড়তে লিখতে পারাই নারীশিক্ষার উদ্দেশ্য নয়, শিক্ষার প্রকৃত উদ্দেশ্য হলো নারীকে তার অধিকার লাভে সক্ষম করে তোলা। প্রকৃত শিক্ষা একজন নারীকে স্বয়ংসম্পূর্ণ মানুষ হিসেবে গড়ে তোলে। নারীরা যাতে অন্যের গলগ্রহ হয়ে জীবন যাপনে বাধ্য না হয়, সে-বিষয়ে তিনি নারীদের সচেতন করতে সামাজিক আন্দোলন চালিয়ে যান। শিক্ষাগ্রহণে নারীর সচেনতা বৃদ্ধির জন্য তিনি ১৯১৬ সালে ‘আঞ্জুমানে খাওয়াতিনে ইসলাম' বা ‘মুসলিম নারীদের সমিতি' গড়ে তোলেন। মুসলিম নারী সমাজকে সংগঠিত করতে 'নিখিল ভারত মুসলিম মহিলা সমিতি', ‘বেগম উইমেন্স এডুকেশনাল কনফারেন্স', ‘নারীতীর্থ সংস্থা' প্রভৃতি সংগঠনে যোগ দেন এবং নারীর উন্নয়নে দেশবাসীকে উৎসাহিত করেন। তিনি ধর্মীয় গোঁড়ামির বিরুদ্ধে ক্ষুরধার লেখনী ধারণ করেন। নারীর অধিকার নিশ্চিত করার জন্য পুরুষের বহুবিবাহ, নারীদের বাল্যবিবাহ এবং পুরুষের একতরফা তালাক প্রথার বিরুদ্ধে লেখনী ধারণ করেন। রোকেয়ার এই প্রচেষ্টার ফলে ১৯৬১ সালে মুসলিম পারিবারিক আইন পাশ হয় ।
উপসংহারঃ সমাজ ও নারী কল্যাণ সাধনে রোকেয়ার অবদান অনস্বীকার্য। সমাজ ও সভ্যতার অগ্রসরতার পেছনে নারী ও পুরুষ উভয়ের ভূমিকা রয়েছে। কিন্তু নারীকে পিছনে রেখে সমাজের সার্বিক অগ্রগতি যে সম্ভব নয়, তা রোকেয়া গভীরভাবে উপলব্ধি করেছিলেন। তাই রোকেয়ার সংগ্রাম ছিল পুরুষ ও নারীর সমান অধিকার প্রতিষ্ঠা।

"
ভাষা আন্দোলন,"ভূমিকা: ১৯৪৭ সালে দেশবিভাগের পর থেকে বাংলাকে রাষ্ট্রভাষা করার দাবিতে সংগঠিত আন্দোলনই ভাষা আন্দোলন, যা চূড়ান্ত রূপ লাভ করে ১৯৫২ সালে। ১৯৫২ সালের ফেব্রুয়ারিতে সালাম, বরকত, রফিক, জব্বার, শফিউর প্রমুখ বাংলা ভাষাপ্রেমীর আত্মদানের মধ্য দিয়ে বাংলা ভাষা রাষ্ট্র কর্তৃক স্বীকৃতি পায় ৷ অবশ্য এ আন্দোলনের বীজ রোপিত হয়েছিল আরো আগে, অন্যদিকে এর প্রতিক্রিয়া এবং ফলাফল ছিল সুদূরপ্রসারী। প্রকৃত বিচারে ভাষা আন্দোলন বাঙালির আত্মপরিচয়ের সংকট থেকে উত্তরণের প্রথম ও সবচেয়ে গুরুত্বপূর্ণ পদক্ষেপ। এর মধ্য দিয়ে একদিকে যেমন বাঙালি জাতীয়তাবোধের উন্মেষ ঘটে, অন্যদিকে সমগ্র বাঙালি জাতি পরাধীনতার শৃঙ্খল ছিন্ন করে স্বাধীনতার পথে অগ্রসর হয়। এটি একইসঙ্গে ছিল তৎকালীন পূর্ববাংলার সাংস্কৃতিক ও রাজনৈতিক আন্দোলন। বলা যায়, ভাষা আন্দোলনের মধ্যেই নিহিত ছিল বাঙালির স্বাধিকার অর্জনের বীজমন্ত্র ।

ভাষা আন্দোলনের প্রথম পর্যায়: ১৯৪৭ সালে দ্বিজাতিতত্ত্বের ভিত্তিতে ব্রিটিশ ভারত ভাগ হয়ে ভারত ও পাকিস্তান নামের দুটি স্বাধীন রাষ্ট্রের উদ্ভব হয়। পাকিস্তানের ছিল দুটি অংশ – পূর্ব বাংলা ও পশ্চিম পাকিস্তান । প্রায় দুই হাজার কিলোমিটারের অধিক দূরত্বের ব্যবধানে অবস্থিত পাকিস্তানের দুটি অংশের মধ্যে সাংস্কৃতিক, ভৌগোলিক ও ভাষাগত দিক থেকে অনেকগুলো মৌলিক পার্থক্য ছিল। সমগ্র পাকিস্তানের শতকরা ৫৬ ভাগ মানুষের মাতৃভাষা ছিল বাংলা। ১৯৪৮ সালের ২৩শে ফেব্রুয়ারি পাকিস্তান গণপরিষদের বৈঠকে ইংরেজি ও উর্দুভাষা ব্যবহারের পাশাপাশি বাংলা ভাষা ব্যবহারের অধিকার সংক্রান্ত এক সংশোধনী প্রস্তাব উত্থাপন করেন পূর্ব বাংলা থেকে নির্বাচিত গণপরিষদ সদস্য ধীরেন্দ্রনাথ দত্ত। প্রধানমন্ত্রী লিয়াকত আলী খান এ প্রস্তাবের কঠোর সমালোচনা করেন। ফলে ধীরেন্দ্রনাথ দত্তের সংশোধনী প্রস্তাব গৃহীত হয়নি।
বাংলা ভাষাকে রাষ্ট্রভাষা করার দাবিতে গড়ে ওঠে তমদ্দুন মজলিস ও রাষ্ট্রভাষা সংগ্রাম পরিষদ। ১৯৪৮ সালের ১০ই মার্চ ঢাকা বিশ্ববিদ্যালয়ের ফজলুল হক হলে বঙ্গবন্ধু শেখ মুজিবুর রহমানের সভাপতিত্বে অনুষ্ঠিত রাষ্ট্রভাষা সংগ্রাম পরিষদের সভায় বাংলা ভাষাকে রাষ্ট্রভাষা করার দাবিতে ধর্মঘট ডাকার সিদ্ধান্ত হয়। ১১ই মার্চ পালিত সেই ধর্মঘটে পিকেটিংয়ের সময়ে বঙ্গবন্ধুকে গ্রেফতার করা হয়েছিল। এর কিছু দিন পরে ২১শে মার্চ মুহাম্মদ আলী জিন্নাহ্ ঢাকায় এক ভাষণে ঘোষণা করেন: 'উর্দুই হবে পাকিস্তানের একমাত্র রাষ্ট্রভাষা। ২৪শে মার্চ ঢাকা বিশ্ববিদ্যালয়ের কার্জন হলে গিয়েও তিনি একই বক্তব্য রাখেন। যখন তিনি উর্দুর ব্যাপারে তাঁর অবস্থানের কথা পুনরুল্লেখ করেন, উপস্থিত ছাত্ররা সমস্বরে ‘না, না' বলে চিৎকার করে ওঠে। তাৎক্ষণিকভাবে এ ঘোষণার প্রতিবাদে তারা বলে, উর্দু নয় বাংলা হবে পাকিস্তানের রাষ্ট্রভাষা। পূর্ব বাংলার জনগণের মধ্যেও গভীর ক্ষোভের জন্ম হয়। বাংলা ভাষার সম- -মর্যাদার দাবিতে পূর্ব বাংলায় আন্দোলন দ্রুত দানা বেঁধে ওঠে।

ভাষা আন্দোলনের দ্বিতীয় পর্যায়: ১৯৫২ সালের ২৭শে জানুয়ারি পাকিস্তানের তৎকালীন প্রধানমন্ত্রী খাজা নাজিমুদ্দিন আবারও উর্দুকে পাকিস্তানের একমাত্র রাষ্ট্রভাষা করার ঘোষণা দেন। এর ফলে পূর্ব বাংলার জনগণ বিক্ষোভে ফেটে পড়ে। ২৯শে জানুয়ারি সিদ্ধান্ত হয়, ঢাকা শহরে প্রতিবাদী মিছিল-সমাবেশ অনুষ্ঠিত হবে। রাষ্ট্রভাষার দাবিতে আন্দোলনকারী সংগঠনগুলো সম্মিলিতভাবে ২১শে ফেব্রুয়ারি তারিখে সমগ্র পূর্ব বাংলায় প্রতিবাদ কর্মসূচি ও ধর্মঘটের আহ্বান করে। আন্দোলন দমন করতে পুলিশ ১৪৪ ধারা জারি করে। ফলে দিনটিতে ঢাকা শহরে সকল প্রকার মিছিল, সমাবেশ ইত্যাদি বেআইনি ও নিষিদ্ধ ঘোষিত হয়। কিন্তু এ আদেশ অমান্য করে ঢাকা বিশ্ববিদ্যালয়ের বহু সংখ্যক ছাত্র ও প্রগতিশীল রাজনৈতিক কর্মী বিক্ষোভ মিছিল শুরু
করেন।
একুশে ফেব্রুয়ারি: ১৯৫২ সালের ২১শে ফেব্রুয়ারি পূর্ব নির্ধারিত কর্মসূচি অনুযায়ী সকাল ৯টা থেকে সরকারি আদেশ উপেক্ষা করে ঢাকা শহরের স্কুল-কলেজের হাজার হাজার ছাত্র ঢাকা বিশ্ববিদ্যালয়ে সমবেত হয়। ১৪৪ ধারা ভঙ্গের প্রশ্নে পুরাতন কলাভবন প্রাঙ্গণের আমতলায় ঐতিহাসিক ছাত্রসভা অনুষ্ঠিত হয়। ছাত্ররা পাঁচ- সাতজন করে ছোটো ছোটো দলে বিভক্ত হয়ে 'রাষ্ট্রভাষা বাংলা চাই' স্লোগান দিয়ে রাস্তায় বেরিয়ে আসতে চায়। তারা বাংলাকে রাষ্ট্রভাষা করার দাবিতে স্লোগান দিতে থাকে। পুলিশ অস্ত্র হাতে সভাস্থলের চারদিক ঘিরে রাখে। বেলা সোয়া এগারোটার দিকে ছাত্ররা একত্র হয়ে প্রতিবন্ধকতা ভেঙে রাস্তায় নামার প্রস্তুতি নিলে পুলিশ কাঁদানে গ্যাস নিক্ষেপ করে ছাত্রদের সতর্ক করে দেয়। বিশ্ববিদ্যালয়ের উপাচার্য তখন পুলিশকে কাঁদানে গ্যাস নিক্ষেপ বন্ধ করতে অনুরোধ জানান এবং ছাত্রদের বিশ্ববিদ্যালয় এলাকা ত্যাগের নির্দেশ দেন। কিন্তু ক্যাম্পাস ত্যাগ করার সময়ে কয়েকজন ছাত্রকে ১৪৪ ধারা ভঙ্গের অভিযোগে পুলিশ গ্রেফতার করলে সহিংসতা ছড়িয়ে পড়ে। এরপর আরো অনেক ছাত্রকে গ্রেফতার করা হয়। এ ঘটনায় ক্ষুব্ধ ছাত্ররা বিক্ষোভ মিছিল বের করে। মিছিলটি ঢাকা মেডিকেল কলেজের কাছাকাছি এলে পুলিশ ১৪৪ ধারা অবমাননার অজুহাতে আন্দোলনকারীদের উপর গুলিবর্ষণ করে। গুলিতে নিহত হন রফিক, সালাম, বরকত, জব্বারসহ আরো অনেকে। শহিদের রক্তে রাজপথ রঞ্জিত হয়ে ওঠে। শোকাবহ এ ঘটনার অভিঘাতে সমগ্র পূর্ব বাংলায় তীব্র ক্ষোভ ছড়িয়ে পড়ে।
২১শে ফেব্রুয়ারি-পরবর্তী আন্দোলন: ২১শে ফেব্রুয়ারির ছাত্র হত্যার প্রতিবাদে সারাদেশে বিদ্রোহের আগুন দাউ দাউ করে জ্বলে ওঠে। ২২শে ও ২৩শে ফেব্রুয়ারি ছাত্র, শ্রমিক, সাহিত্যিক, বুদ্ধিজীবী, শিক্ষক ও সাধারণ জনতা পূর্ণ হরতাল পালন করে এবং সভা-শোভাযাত্রা সহকারে ১৪৪ ধারা ভঙ্গ করে। ২২শে ফেব্রুয়ারি পুলিশের গুলিতে শহিদ হন শফিউর রহমান শফিক। ২৩শে ফেব্রুয়ারি ফুলবাড়িয়ায় ছাত্র-জনতার মিছিলেও পুলিশ অত্যাচার-নিপীড়ন চালায়। শহিদদের স্মৃতিকে অম্লান করে রাখতে ওইদিন বিকেল থেকে রাত অবধি কাজ করে ঢাকা মেডিকেল কলেজ হোস্টেল প্রাঙ্গণে ছাত্ররা নির্মাণ করে ভাষা আন্দোলনের প্রথম শহিদ মিনার। ২৪শে ফেব্রুয়ারি শহিদ মিনারটি উদ্বোধন করেন বাইশে ফেব্রুয়ারি শহিদ হওয়া শফিউর রহমানের পিতা। ২৬শে ফেব্রুয়ারি আনুষ্ঠানিকভাবে শহিদ মিনারটি উদ্বোধন করেন দৈনিক আজাদ পত্রিকার সম্পাদক জনাব আবুল কালাম শামসুদ্দীন ।

ভাষা আন্দোলনের অর্জন: ১৯৫২ সালের একুশে ফেব্রুয়ারির আন্দোলন ভাষাকেন্দ্রিক হলেও তা পুরো বাঙালি জাতিকে অধিকার সম্পর্কে সচেতন করে। এর ফল হিসেবে ১৯৫৪ সালের প্রাদেশিক পরিষদের নির্বাচনে যুক্তফ্রন্ট বিপুল ব্যবধানে মুসলিম লীগকে পরাজিত করে। একুশের চেতনাকে ধারণ করে যুক্তফ্রন্টের নির্বাচনি ইশতেহার ছিল ২১ দফা সংবলিত। ক্রমবর্ধমান গণআন্দোলনের মুখে ১৯৫৪ সালের ৭ই মে পাকিস্তান গণপরিষদে বাংলা অন্যতম রাষ্ট্রভাষা হিসেবে গৃহীত হয়। ১৯৫৫ সালে বাংলা ভাষা ও সাহিত্য চর্চার জন্য বাংলা একাডেমি প্রতিষ্ঠিত হয়। ১৯৫৬ সালে পাকিস্তানের প্রথম সংবিধানে বাংলা ও উর্দুকে পাকিস্তানের রাষ্ট্রভাষা হিসেবে উল্লেখ করা হয়। ১৯৯৯ সালের ১৭ই নভেম্বর ইউনেস্কো বাংলা ভাষা আন্দোলন, মানুষের ভাষা ও সংস্কৃতির অধিকারের প্রতি সম্মান জানিয়ে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে, যা বাংলাদেশসহ সারা বিশ্বে গভীর শ্রদ্ধা ও যথাযোগ্য মর্যাদার সাথে উদ্যাপিত হয়। দিবসটির এই আন্তর্জাতিক মর্যাদা লাভ করতে কানাডা প্রবাসী রফিকুল ইসলাম ও আবদুস সালাম উদ্যোগ গ্রহণ করেছিলেন।
ভাষা আন্দোলন-ভিত্তিক সাহিত্য : রাষ্ট্রভাষা আন্দোলনের ফলে বাংলা ভাষা ও সাহিত্য নতুন গতি লাভ করে। রচিত হয় ভাষা আন্দোলন-কেন্দ্রিক অনেক কবিতা, গান, গল্প, উপন্যাস। ১৯৫৩ সালে হাসান হাফিজুর রহমানের সম্পাদনায় একুশের প্রথম সাহিত্য সংকলন ‘একুশে ফেব্রুয়ারি' প্রকাশিত হয়। একই বছর মুনীর চৌধুরী কারাগারে বসে 'কবর' নাটক রচনা করেন। আবদুল গাফ্ফার চৌধুরী লেখেন গান ‘আমার ভাইয়ের রক্তে রাঙানো একুশে ফেব্রুয়ারি। 'কাঁদতে আসিনি ফাঁসির দাবি নিয়ে এসেছি' কবিতা রচনা করেন মাহবুব উল আলম চৌধুরী; শামসুর রাহমান রচনা করেন ‘বর্ণমালা আমার দুঃখিনী বর্ণমালা; আবু জাফর ওবায়দুল্লাহ রচনা করেন ‘মাগো, ওরা বলে' কবিতা। জহির রায়হান একুশকে নিয়ে রচনা করেন উপন্যাস 'আরেক ফাল্গুন’ (১৯৬৯)। এছাড়া ওই সময়পর্ব থেকে বর্তমান পর্যন্ত রাষ্ট্রভাষা আন্দোলন বাংলা সাহিত্য চর্চার অন্যতম অনুপ্রেরণা।
ভাষা আন্দোলনের তাৎপর্য: রাষ্ট্রভাষা আন্দোলনের প্রধান তাৎপর্য এই যে, বাঙালি জাতি তার জাতীয়তাবোধ ও অধিকার সম্পর্কে প্রথম সচেতন হয়। ভাষার প্রশ্নে সকল শ্রেণি-পেশার মানুষ ঐক্যবদ্ধ হয়েছিল। এর ফলে পূর্ব বাংলায় গড়ে ওঠে একটি সচেতন মধ্যবিত্ত শ্রেণি। এরপর যত আন্দোলন সংগ্রাম হয়েছে তার পেছনে কাজ করেছে ভাষা আন্দোলনের উজ্জ্বল স্মৃতি। ভাষা আন্দোলনের প্রেরণায় ১৯৬২-র শিক্ষা আন্দোলন, ১৯৬৬-র ছয় দফা এবং ১৯৬৯-র গণঅভ্যুত্থানের মধ্য দিয়ে ১৯৭১ সালের মহান মুক্তিযুদ্ধে বাঙালির বিজয় অর্জিত হয়েছে। তবে রাষ্ট্রীয় পর্যায়ের সর্বস্তরে বাংলা ভাষার ব্যবহার নিশ্চিত করা ছিল ভাষা আন্দোলনের প্রধান লক্ষ্য। এখনও সেই লক্ষ্য পুরোপুরি বাস্তবায়িত হয়নি।
উপসংহার: একুশে ফেব্রুয়ারি বাঙালির জাতিসত্তার পরিচয় নির্দেশক দিন। বাংলাকে রাষ্ট্রভাষা হিসেবে প্রতিষ্ঠিত করার জন্য বীর ভাষা-শহিদদের অবদান জাতি শ্রদ্ধাভরে স্মরণ করে। তবে তাঁদের আত্মদান তখনই সার্থক হবে, যখন বাংলাদেশের সর্বস্তরে বাংলা ভাষা প্রচলন করা সম্ভব হবে। এ ব্যাপারে রাষ্ট্র, প্রতিষ্ঠান, ব্যক্তি প্রত্যেকের দায়িত্ব রয়েছে।


"
বাংলাদেশের মুক্তিযুদ্ধ,"ভূমিকা: মুক্তিযুদ্ধ বাংলাদেশের ইতিহাসের সবচেয়ে গৌরবোজ্জ্বল ও রক্তাক্ত অধ্যায়। ১৯৭১ সালের মুক্তিযুদ্ধের মধ্য দিয়ে পূর্ববাংলার মানুষ অর্জন করে স্বাধীন সার্বভৌম একটি দেশ। স্বাধীনতা হলো একটি জাতির আজন্ম লালিত স্বপ্ন। স্বাধীন দেশের নাগরিক হওয়ার মধ্যে যেমন গৌরব থাকে, তেমনি পরাধীনতায় থাকে গ্লানি। আর তাই পরাধীন হয়ে কেউ বাঁচতে চায় না। দাসত্বের শৃঙ্খলে কেউ বাঁধা পড়তে চায় না। বাঙালি জাতিও চায়নি বছরের পর বছর ধরে শাসনে-শোষণে পাকিস্তানিদের দাস হয়ে থাকতে। তাই তারা শৃঙ্খল ভেঙে বেরিয়ে পড়েছিল আন্দোলনে, সোচ্চার হয়েছিল স্বাধীনতা সংগ্রামে। অবশেষে মুক্তিযুদ্ধের মধ্য দিয়ে পেয়েছিল তাদের স্বপ্নের স্বাধীনতা।
-
পটভূমি: ১৯৪৭ সালে দ্বিজাতিতত্ত্বের ভিত্তিতে জন্ম নেয় ভারত ও পাকিস্তান নামের দুইটি পৃথক রাষ্ট্র। পাকিস্তান রাষ্ট্রের ছিল দুটি অংশ পশ্চিম পাকিস্তান আর পূর্ব পাকিস্তান। কিন্তু পশ্চিম পাকিস্তানিরা কখনোই পূর্ব পাকিস্তানকে সমান মর্যাদা দেয়নি। বরং সব সময় চেয়েছে পূর্ব পাকিস্তানকে দমিয়ে রাখতে। পশ্চিম পাকিস্তান সাংস্কৃতিক, অর্থনৈতিক, সামরিক ও রাজনৈতিক বৈষম্যে জর্জরিত করতে থাকে পূর্ব পাকিস্তানকে। শিল্প কারখানার কাঁচামালের জন্য পশ্চিম পাকিস্তান নির্ভর করতো পূর্ব পাকিস্তানের ওপর। শ্রমিকদের অল্প বেতন দিয়ে উৎপাদনের কাজ করাতো। রাজস্ব থেকে আয়, রপ্তানি আয় প্রভৃতির সিংহভাগ ব্যয় হতো পশ্চিম পাকিস্তানের উন্নয়নে। পশ্চিম পাকিস্তানের প্রতিরক্ষায় যেখানে ৯৫% ব্যয় হতো, সেখানে পূর্ব পাকিস্তানের প্রতিরক্ষায় ব্যয় হতো মাত্র ৫ শতাংশ। আবার, ১৯৭০ সালের নির্বাচনে আওয়ামী লীগ নিরঙ্কুশভাবে জয়ী হলেও পশ্চিম পাকিস্তানের শাসকগোষ্ঠী কোনোভাবেই বাঙালিদের হাতে শাসনভার তুলে দিতে চায়নি। পূর্ব পাকিস্তানে রাষ্ট্রীয় নিরাপত্তার অভাব, সাংস্কৃতিক ও অর্থনৈতিক শোষণ, অবকাঠামোগত উন্নয়নে অবহেলা, মৌলিক নাগরিক অধিকারে হস্তক্ষেপসহ সকল প্রকার বৈষম্য স্বাধীন জাতিরাষ্ট্র গঠনের দাবিকে জোরালো করে তোলে।

বাঙালি জাতীয়তাবাদের উন্মেষ ও বিকাশ: বাঙালি জাতির রাজনৈতিক সচেতনতা ও জাতীয়তাবাদের উন্মেষ পূর্ব থেকে হলেও রাষ্ট্রভাষা আন্দোলনের মাধ্যমে তা জোরালো হয়। পাকিস্তানের গভর্নর জেনারেল মুহম্মদ আলী জিন্নাহ্ উর্দুকে রাষ্ট্র ভাষা করার ঘোষণা দেন। এর পরিপ্রেক্ষিতে বাংলাকে রাষ্ট্রভাষা করার দাবিতে শুরু হয় ভাষা আন্দোলন। এই ভাষা আন্দোলন চূড়ান্ত রূপ নেয় ১৯৫২ সালের একুশে ফেব্রুয়ারি। ওই দিন ভাষার দাবিতে রাজপথে শহিদ হন রফিক, সালাম, বরকত, জব্বারসহ আরো অনেকে। ভাষা ও সংস্কৃতির উপর শাসকগোষ্ঠীর আঘাত ছিল বাঙালির কাছে তাদের অস্তিত্বের মূলে আঘাতস্বরূপ। একদিকে বাঙালিরা যেমন সংকটের প্রকৃতি ও গভীরতা বুঝতে পারে, অন্যদিকে তা মোকাবেলার জন্য ঐক্যবদ্ধ হতে থাকে। ১৯৫৪-র নির্বাচনে যুক্তফ্রন্টের জয়লাভ, ১৯৬২-র গণবিরোধী শিক্ষা কমিশন রিপোর্টের বিরুদ্ধে আন্দোলন, ১৯৬৬-র বঙ্গবন্ধুর ঐতিহাসিক ছয় দফা দাবি, ১৯৬৯-র গণঅভ্যুত্থান, ১৯৭০-র নির্বাচনে আওয়ামী লীগের বিপুল বিজয় - এই প্রত্যেকটি ঘটনার মধ্য দিয়ে বাঙালির জাতীয়তাবাদী চেতনার স্ফুরণ ঘটে এবং ১৯৭১ সালের মহান মুক্তিযুদ্ধের মাধ্যমে স্বাধীন বাংলাদেশ রাষ্ট্র প্রতিষ্ঠার সঙ্গে সেই বাঙালি জাতীয়তাবাদ চূড়ান্ত স্বীকৃতি লাভ করে ।

স্বাধীনতার ডাক: ১৯৭০ সালের নির্বাচনে বিপুল ভোটে আওয়ামী লীগ জয়ী হলেও পাকিস্তানি শাসকগোষ্ঠী ক্ষমতা হস্তান্তর করেনি। বরং প্রেসিডেন্ট ইয়াহিয়া খানের সরকার তখন ষড়যন্ত্র শুরু করে। এর ফলে ১৯৭১ সালের ৭ই মার্চ রেসকোর্স ময়দানে ( বর্তমান সোহরাওয়ার্দী উদ্যান) বঙ্গবন্ধু শেখ মুজিবুর রহমান স্বাধীনতায় উন্মুখ দশ লক্ষাধিক মানুষের সামনে বজ্রকণ্ঠে ঘোষণা করেন ‘আজ বাংলার মানুষ মুক্তি চায়, বাংলার মানুষ বাঁচতে চায়, বাংলার মানুষ তার অধিকার চায়। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।' এরপর গড়ে ওঠে তীব্র অসহযোগ আন্দোলন। ২৬শে মার্চ প্রথম প্রহরে গ্রেফতার হওয়ার আগে বঙ্গবন্ধু স্বাধীনতার লিখিত ঘোষণাপত্র দিয়ে যান। ২৬শে মার্চ দুপুরে এম এ হান্নান চট্টগ্রামের কালুরঘাটের স্বাধীন বাংলা বিপ্লবী বেতার কেন্দ্র থেকে বঙ্গবন্ধুর ঘোষণাপত্রটি পাঠ করেন।
...
অপারেশন সার্চলাইট: ইতিহাসের ঘৃণিত গণহত্যা ১৯৭১ সালের ২৫শে মার্চের 'অপারেশন সার্চলাইট” । ওইদিন পাকিস্তানি সেনাবাহিনী ঢাকা বিশ্ববিদ্যালয় এলাকা, পিলখানা, রাজারবাগ পুলিশ লাইনসহ ঢাকার বিভিন্ন এলাকায় এবং ঢাকার বাইরে দেশের বিভিন্ন স্থানে হামলা চালিয়ে হত্যা করে অসংখ্য নিরস্ত্র বাঙালিকে ।
মুজিবনগর সরকার গঠন: বাংলাদেশের মুক্তিযুদ্ধ পরিচালনার জন্য ১৯৭১ সালের ১০ই এপ্রিল মুজিবনগর সরকার গঠন করা হয়। এই দিন স্বাধীনতার ঘোষণাপত্রও গৃহীত হয়। বঙ্গবন্ধুকে রাষ্ট্রপতি ও তাজউদ্দীন আহমদকে প্রধানমন্ত্রী করে গঠিত সরকার ১৭ই এপ্রিল মেহেরপুর জেলার বৈদ্যনাথতলা ইউনিয়নের আম্রকাননে শপথ গ্রহণ করে। বঙ্গবন্ধুর অনুপস্থিতিতে সৈয়দ নজরুল ইসলাম মুজিবনগর সরকারের অস্থায়ী রাষ্ট্রপতি হিসেবে শপথ নেন। তখন থেকে এই জায়গার নতুন নাম হয় মুজিবনগর। পরবর্তীকালে স্বাধীনতার ঘোষণাপত্র অনুযায়ী দেশ চলতে থাকে। বাংলাদেশ প্রতিষ্ঠার সংগ্রামে সবচেয়ে বেশি কার্যকর ও সুদূরপ্রসারী সাংবিধানিক পদক্ষেপ ছিল মুজিবনগর সরকার গঠন। এই সরকারের নেতৃত্বে নয় মাসের মহান মুক্তিযুদ্ধ পরিচালিত হয়। বিশ্বব্যাপী জনসমর্থন আদায়ে এই সরকার গুরুত্বপূর্ণ ভূমিকা রাখে।

সশস্ত্র মুক্তিযুদ্ধ ও জনযুদ্ধ: ১৯৭১ সালের ২৫শে মার্চ নিরস্ত্র জনগণের উপর পাকিস্তানি সেনাবাহিনী আক্রমণ চালালে বাঙালি ছাত্র, জনতা, পুলিশ, ইপিআর ও বেঙ্গল রেজিমেন্টের সেনা সদস্যরা সাহসিকতার সাথে তাদের বিরুদ্ধে রুখে দাঁড়ায়। বিনা প্রতিরোধে পাকিস্তানি সেনাবাহিনীকে বাঙালিরা ছাড় দেয়নি। দেশের জন্য যুদ্ধ করতে গিয়ে বহু মুক্তিযোদ্ধা বিভিন্ন রণাঙ্গনে শহিদ হন। মুক্তিযোদ্ধাদের এ ঋণ কোনো দিন শোধ হওয়ার নয়। জাতি চিরকাল মুক্তিযোদ্ধাদের সূর্যসন্তান হিসেবে মনে রাখবে ।
বাংলাদেশের মুক্তিযুদ্ধে সর্বস্তরের বাঙালি অংশগ্রহণ করে। বাংলাদেশের বিভিন্ন নৃগোষ্ঠীর মানুষও মুক্তিযুদ্ধের পক্ষে সক্রিয়ভাবে অংশ নেয়। তাই এ যুদ্ধকে বলা হয় গণযুদ্ধ বা জনযুদ্ধ। বাংলাদেশের মুক্তিযুদ্ধের মূল নিয়ামক শক্তি ছিল জনগণ। তাই মুক্তিযুদ্ধ শুরু হলে বিভিন্ন রাজনৈতিক দলের কর্মী, ছাত্র, পেশাজীবী, নারী, সাংস্কৃতিক কর্মীসহ সর্বস্তরের জনসাধারণ নিজ নিজ অবস্থান থেকে যুদ্ধে ঝাঁপিয়ে পড়ে। জীবনের মায়া ত্যাগ করে দেশকে শত্রুমুক্ত করে স্বাধীন সার্বভৌম বাংলাদেশ প্রতিষ্ঠা করে। কর্নেল আতাউল গনি ওসমানীকে প্রধান সেনাপতি করে মুক্তিবাহিনী গঠন করা হয়েছিল। বঙ্গবন্ধু শেখ মুজিবুর রহমান ছিলেন এর সর্বাধিনায়ক মুক্তিযুদ্ধ পরিচালনার জন্য পুরো দেশকে ১১টি সেক্টরে ভাগ করা হয়। ৩রা ডিসেম্বর থেকে মুক্তিবাহিনীর সঙ্গে ভারতীয় মিত্রবাহিনী যুক্ত হয়ে যৌথভাবে যুদ্ধ পরিচালনা করে। যুদ্ধে পর্যুদস্ত হয়ে ১৬ই ডিসেম্বর রেসকোর্স ময়দানে ৯৩ হাজার পাকিস্তানি সৈন্য নিয়ে জেনারেল নিয়াজী আত্মসমর্পণ করে। মুক্তিযোদ্ধাদের বিজয় হয়।
মুক্তিযুদ্ধে নারীর ভূমিকা: বাংলাদেশের মুক্তিযুদ্ধে নারীর ভূমিকা গুরুত্বপূর্ণ। নারী সক্রিয় ছিল কখনও সরাসরি যুদ্ধক্ষেত্রে, কখনোবা যুদ্ধক্ষেত্রের আড়ালে। মুক্তিযোদ্ধাদের সাহস জুগিয়েছেন, প্রেরণা জুগিয়েছেন এমন নারীর সংখ্যা অসংখ্য। অজানা-অচেনা আহত মুক্তিযোদ্ধাদের সেবা-শুশ্রূষা করেছেন বহু নারী। চরম দুঃসময়ে পাকিস্তানি হানাদারের হাত থেকে রক্ষা করতে নিজেদের ঘরে আশ্রয় দিয়েছেন মুক্তিযোদ্ধাদের। অনেক সময়ে শত্রুর কাছে নিজেদের সম্ভ্রম এবং প্রাণও দিতে হয়েছে।
মুক্তিযুদ্ধে প্রবাসী বাঙালিদের অবদান: বাংলাদেশের মুক্তিযুদ্ধে প্রবাসী বাঙালিরা বিভিন্নভাবে সহযোগিতা করেছেন। বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে বিভিন্ন দেশের নেতৃবৃন্দের কাছে ছুটে গিয়েছেন। তারা বিভিন্ন আন্তর্জাতিক সংস্থায় প্রতিনিধি দল প্রেরণ করেছেন। পাকিস্তানকে অস্ত্র, গোলাবারুদ সরবরাহ না করতে বিশ্বের বিভিন্ন সরকারের নিকট আবেদন করেছেন। এক্ষেত্রে ব্রিটেনের প্রবাসী বাঙালিদের ভূমিকা বিশেষভাবে উল্লেখযোগ্য।

মুক্তিযুদ্ধে শিল্পী-সাহিত্যিক-বুদ্ধিজীবীদের ভূমিকাঃ যুদ্ধের সময়ে দেশপ্রেম জাগ্রতকরণ, মনোবল বৃদ্ধিসহ মুক্তিযুদ্ধে অংশগ্রহণে মানুষকে উদ্বুদ্ধ করার ক্ষেত্রে শিল্পী-সাহিত্যিক-বুদ্ধিজীবীদের ভূমিকা ও অবদান ছিল খুবই প্রশংসনীয়। পত্রপত্রিকায় লেখা, স্বাধীন বাংলা বেতার কেন্দ্রে খবর পাঠ, দেশাত্মবোধক ও মুক্তিযুদ্ধভিত্তিক গান, আবৃত্তি, নাটক, কথিকা, জনপ্রিয় অনুষ্ঠান 'চরমপত্র' ইত্যাদি মুক্তিযুদ্ধকে এগিয়ে নিয়ে যেতে সহায়তা করেছে।

মুক্তিযুদ্ধ ও আন্তর্জাতিক বিশ্ব: ১৯৭১ সালে বাংলাদেশে পাকিস্তানিদের বর্বরোচিত হত্যাকাণ্ডের খবর আন্তর্জাতিক গণমাধ্যমে প্রকাশিত হলে বিশ্ব জনমত বাংলাদেশের স্বাধীনতাকামী মানুষের পক্ষে দাঁড়ায়। ভারত সে সময়ে এক কোটি শরণার্থীকে আশ্রয় দেয়। সোভিয়েত ইউনিয়নও বাংলাদেশের মুক্তিযুদ্ধের পক্ষে সমর্থন দেয়। তৎকালীন মার্কিন প্রশাসন বাংলাদেশের বিরোধিতা করলেও সে দেশের জনগণ, বুদ্ধিজীবী ও রাজনীতিবিদরা বাংলাদেশকে সমর্থন দেয়। বাংলাদেশকে সাহায্য করার জন্য মার্কিন যুক্তরাষ্ট্রে গানের দল বিটস্-এর জর্জ হ্যারিসন এবং ভারতীয় সংগীতজ্ঞ পণ্ডিত রবিশঙ্কর 'কনসার্ট ফর বাংলাদেশ'-এর আয়োজন করেছিলেন। ফরাসি সাহিত্যিক আদ্রে মালরো, জাঁ পল সার্ত্রে-সহ অনেকেই তখন বাংলাদেশকে সমর্থন দিয়েছিলেন ।
মুক্তিযুদ্ধের চেতনা: মুক্তিযুদ্ধের সময়ে বাংলাদেশের মানুষের স্বপ্ন ছিল স্বাধীন রাষ্ট্র প্রতিষ্ঠার পাশাপাশি ক্ষুধা- দারিদ্র্য-অশিক্ষা-কুসংস্কার থেকে মুক্ত অসাম্প্রদায়িক একটি দেশের – বঙ্গবন্ধু যার নাম দিয়েছিলেন ‘সোনার বাংলা'। এই সোনার বাংলা গঠনের চেতনাই মুক্তিযুদ্ধের চেতনা। নতুন প্রজন্মের কাছে এই চেতনাকে পৌঁছে দেওয়া জরুরি। কেননা উন্নত ও সমৃদ্ধ বাংলাদেশ গড়ে তুলতে এই চেতনার কোনো বিকল্প নেই ।
লক্ষ
উপসংহারঃ মুক্তিযুদ্ধ বাঙালির অহংকার। বাঙালির হাজার বছরের ইতিহাসে ১৯৭১ সালের মুক্তিযুদ্ধ জাতিকে একটি স্বাধীন সার্বভৌম রাষ্ট্র এনে দেয়। এই স্বাধীনতা ত্রিশ লক্ষ ভাইয়ের আত্মত্যাগের বিনিময়ে অর্জিত, মা-বোনের সম্ভ্রমের বিনিময়ে পাওয়া। তাই এই স্বাধীনতা ও সার্বভৌমত্ব রক্ষায় আমাদের নিবেদিতপ্রাণ হওয়া উচিত। নতুন প্রজন্মকে মুক্তিযুদ্ধের সঠিক ইতিহাস জানানো যেমন জরুরি, তেমনি নাগরিকদের নিজ নিজ দায়িত্ব সম্পর্কেও সচেতন হওয়া উচিত। মুক্তিযুদ্ধের চেতনায় উদ্বুদ্ধ হয়ে কর্তব্যবোধ, ন্যায়নিষ্ঠা ও দেশপ্রেমের মাধ্যমে বাংলাদেশের যথার্থ অগ্রগতি নিশ্চিত করা সম্ভব।


"
সময়ানুবর্তিতা,"ভূমিকা: ঠিক সময়ে ঠিক কাজটি করাই সময়ানুবর্তিতা। জীবনে সফলতা বয়ে আনার জন্য যেসব গুণ গুরুত্বপূর্ণ ভূমিকা পালন করে তার মধ্যে সময়ানুবর্তিতা একটি। মানবজীবনের সকল অনুষঙ্গ সময় দ্বারা প্রভাবিত ও নিয়ন্ত্রিত। অনন্তের দিকে প্রবহমান সময়কে যথাযথভাবে কাজে লাগানোকেই সময়ানুবর্তিতা বলে। একবার সময়ের সদ্ব্যবহার করতে না পারলে, পুনরায় আর তা ব্যবহারের সুযোগ পাওয়া যায় না। তাই সময়কে গুরুত্ব দিয়ে নিজ নিজ জীবন গঠনে সকলকে ঐকান্তিক হতে হয়। সময়ের কাজ সময়ে করলে জীবন সার্থক ও সুন্দর
হয় ।
সময়ের বৈশিষ্ট্য: প্রবহমানতা সময়ের সবচেয়ে বড়ো বৈশিষ্ট্য। সময় নদীর স্রোতের মতো প্রবহমান তথা গতিময়। একই জলপ্রবাহে যেমন দুইবার ডুব দেওয়া যায় না, তেমনি একই সময়কে দুইবার পাওয়া যায় না । পৃথিবীর কোনো শক্তিই সময়ের গতিশীলতাকে রোধ করতে পারে না। নদীর জলপ্রবাহ ভাটির টানে চলে গেলেও আবার জোয়ারে ফিরে আসে। কিন্তু অতিবাহিত সময় আর ফিরে আসে না।
উপযুক্ত সময়ে উপযুক্ত কাজটি করতে না পারলে, অসময়ে শতচেষ্টায়ও তা সার্থকভাবে করা যায় না। কথায় আছে, ‘সময়ের এক ফোঁড় আর অসময়ের দশ ফোঁড়।
মানবজীবনে সময়ের গুরুত্ব: মহাকালের হিসেবে মানবজীবন অতি ক্ষুদ্র। এই স্বল্পায়ু জীবনের প্রতিটি মুহূর্তই মূল্যবান। কেননা মহাকালের বিচারে মানুষ যে সময় পায়, তা অতি নগণ্য। তাই জীবনের প্রতিটি মুহূর্তের সর্বোত্তম ব্যবহারে কাজ করা উচিত। যে ব্যক্তি সময়কে গুরুত্ব দিয়ে সময়ের কাজ সময়ে সম্পন্ন করে, সে কোনো ধরনের বিড়ম্বনায় পড়ে না। এক জীবনে মানুষ যে পরিমাণ কাজ করতে পারে, তার একটি সীমা আছে। তাই কোনো কাজ ফেলে না রেখে যথাসময়ে তা সম্পন্ন করা উচিত 1
সময়নিষ্ঠ ব্যক্তি: একজন সময়নিষ্ঠ ব্যক্তি সময়কে যথাযথভাবে কাজে লাগিয়ে প্রতিভার স্বাক্ষর রাখতে পারেন। সময়ানুবর্তিতা মানুষকে কাজের গুরুত্ব শেখায়। বিবেচক ব্যক্তি সময়ের গুরুত্ব বোঝেন; তাই তিনি সময়ের সদ্ব্যবহার করতে পারেন। যে সকল দার্শনিক, বিজ্ঞানী, লেখক ও শিল্পী পৃথিবীতে খ্যাত হয়েছেন, ধারণা করা যায়, তাঁদের আরো অনেক গুণের মধ্যে সময়ানুবর্তিতা একটি ।
ছাত্রজীবনে সময়ানুবর্তিতা: একজন ছাত্রের ভবিষ্যৎ জীবন কেমন হবে, তার অনেকখানি নির্ভর করে ছাত্রজীবনের উপর। ছাত্রজীবনই ভবিষ্যৎ ফসলের বীজ বপনের কাল। এ সময়ে সময়ানুবর্তিতার শিক্ষা গ্ৰহণ করা উচিত। পড়াশোনা, খেলাধুলাসহ যাবতীয় কাজ গুরুত্ব অনুযায়ী সময় মতো করার অভ্যাস ছাত্রজীবনেই গড়ে তুলতে হয়। সময়ের সদ্ব্যবহার যে করতে জানে না, সে কোনো কিছুতে কৃতকার্য হয় না। ব্যর্থতা তার পিছু ছাড়ে না ।

জাতীয় জীবনে সময়ের মূল্য : জাতীয় জীবনে সময়ের তাৎপর্য ও গুরুত্ব অপরিসীম। বাংলাদেশ সরকারকে প্রতি বছর জুন মাসে পরবর্তী বছরের করণীয় ঠিক করতে বাজেট ঘোষণা করতে হয়। এই বাজেটে উল্লেখিত কর্মসূচি ও প্রকল্প যথাসময়ে শেষ করতে না পারলে সরকারকে চাপের মধ্যে পড়তে হয়। আবার যাবতীয় অঙ্গীকার যথাসময়ে শেষ করতে পারলে স্বাভাবিকভাবেই সরকারের সুনাম হয়। আসলে একটি দেশের মানুষ সময় সম্পর্কে কতটা সচেতন, এর উপর নির্ভর করে সে দেশের অগ্রগতি। পৃথিবীতে যে জাতি যত বেশি সময়নিষ্ঠ, সে জাতি তত বেশি উন্নত। আবার পরিশ্রমী হতে হলেও সময়নিষ্ঠ হওয়া দরকার।
সময়কে কাজে লাগানোর উপায়: কয়েকটি বিষয় লক্ষ রাখলে সময়কে সঠিকভাবে ব্যবহার করা যায়। প্রথমত, লক্ষ্য স্থির করা। লক্ষ্যহীন মানুষ সময়ের অপচয় করে। দ্বিতীয়ত, করণীয়গুলোকে প্রয়োজন ও গুরুত্ব অনুযায়ী তালিকাবদ্ধ করা এবং ক্রমান্বয়ে সম্পন্ন করা। কোনো নির্দিষ্ট সময়ে যে কাজটি সবচেয়ে জরুরি, সেই কাজটিই করা উচিত। তৃতীয়ত, প্রতিটি কাজ শেষ করার সময়সীমা নির্ধারণ করা। এতে সময়ের অপচয় করার প্রবণতা কমে যায়। চতুর্থত, কী পরিমাণ সময় হাতে আছে, তা বুঝে কাজ করা। পঞ্চমত, আলস্য ও উদাসীনতা পরিহার করা ।
সময়ানুবর্তিতা ও সাফল্য: যে ব্যক্তি সময়কে মূল্যায়ন করতে জানে না, সে জীবনে সাফল্য লাভ করতে পারে না। জীবনে নির্দিষ্ট লক্ষ্যে পৌঁছাতে চাইলে সময়কে যথার্থভাবে কাজে লাগাতে হবে। পৃথিবীর সকল সফল মানুষের সাফল্যের রহস্য সময়ানুবর্তিতা। কোনো মানুষই গুণের আধার হয়ে জন্ম নেয় না। ক্রমাগত চেষ্টা ও অধ্যবসায়ের মধ্য দিয়ে মানুষ ধীরে ধীরে বিভিন্ন গুণ অর্জন করে। শৈশব থেকেই সময়ানুবর্তিতার চর্চা করা উচিত। সময়ের মূল্য বোঝাতে গোবিন্দচন্দ্র দাস লিখেছেন -
আজ করব না করব কালি
এই ভাবে দিন গেল খালি ।
কেমন করে হিসাব দিব নিকাশ যদি চায়
দিন ফুরায়ে যায় রে আমার দিন ফুরায়ে যায়।
উপসংহার: জীবন ছোটো, কিন্তু কাজের পরিধি ব্যাপক। তাই কম সময়ের মধ্যে মানুষকে নিজের চূড়ান্ত শীর্ষে আরোহণ করতে হলে সময়কে যথাযথভাবে কাজে লাগাতে হবে। যে কৃষক যথাসময়ে বীজ বপন করে না, সে কেমন করে পাকা ফসল ঘরে তুলবে? যে ছাত্র নিয়মিত পড়াশোনা করে না, সে কী করে কৃতকার্য হবে? কাজেই একথা মানতেই হবে যে, সময়কে অবহেলা করা ঠিক নয়। বরং উপযুক্ত পরিশ্রম ও সময়ানুবর্তিতা মেনে চললে জীবনের চলার পথ সুগম হবে, তা নির্দ্বিধায় বলা যায় ৷
"
ক্রিকেটে বাংলাদেশ,"ভূমিকা: ইংল্যান্ডের সীমা পেরিয়ে ক্রিকেট বহু আগেই বিশ্বের একটি জনপ্রিয় খেলায় পরিণত হয়েছে বাংলাদেশেও ক্রিকেট নিয়ে উন্মাদনার শেষ নেই। দেশের সর্বত্রই ক্রিকেট এখন জনপ্রিয় খেলা। বাংলাদেশ ক্রিকেট দল ইতিমধ্যে আন্তর্জাতিক অঙ্গনে একটি মর্যাদাপূর্ণ জায়গা করে নিয়েছে।
বাংলাদেশে ক্রিকেট: উপমহাদেশে ক্রিকেটের আগমন হয় ইংরেজদের মাধ্যমে ঔপনিবেশিক কালে। তখন ক্রিকেট ছিল মূলত কলকাতা কেন্দ্রিক। ১৯৪৭-এর পর থেকে ঢাকা অঞ্চলেও ক্রিকেট খেলা জনপ্রিয়তা পেতে শুরু করে। ১৯৭১ সালে বাংলাদেশ স্বাধীন হওয়ার পর নতুনভাবে বাংলাদেশ ক্রিকেট যাত্রা শুরু করে। বাংলাদেশ ক্রিকেট দলের নিয়ন্ত্রণকারী প্রতিষ্ঠানের নাম রাখা হয় 'বাংলাদেশ ক্রিকেট কন্ট্রোল বোর্ড (বিসিসিবি), বর্তমানে যা ‘বাংলাদেশ ক্রিকেট বোর্ড' (বিসিবি) নামে পরিচিত।
বিশ্ব ক্রিকেটে বাংলাদেশ: বাংলাদেশ ১৯৭৭ সালে প্রথমবারের মতো বিশ্ব ক্রিকেট সংস্থার সহযোগী সদস্যপদ লাভ করে। ১৯৭৯ সালে ইংল্যান্ডে অনুষ্ঠিত আইসিসি ট্রফিতে অংশ নেয় বাংলাদেশ। ১৯৮৬ সালে পাকিস্তানের বিপক্ষে বাংলাদেশ দল প্রথম একদিনের আন্তর্জাতিক ক্রিকেট খেলে। এরপর ১৯৯৭ সালে মালয়েশিয়ার কুয়ালালামপুরে অনুষ্ঠিত ষষ্ঠ আইসিসি ট্রফিতে অংশ নেয় এবং ফাইনালে কেনিয়াকে হারিয়ে জয়লাভ করে। জয়ের আনন্দ সমস্ত বাংলাদেশকে ছুঁয়ে যায়। কারণ, এই জয় বাংলাদেশের জন্য আরেকটি প্রাপ্তি এনে দেয় – বাংলাদেশের জাতীয় দল বিশ্বকাপে খেলার যোগ্যতা অর্জন করে।

বাংলাদেশ দল ১৯৯৮ সালে ভারতে অনুষ্ঠিত ত্রিদেশীয় সিরিজে কেনিয়াকে হারিয়ে প্রথম একদিনের আন্তর্জাতিক ম্যাচে জয়লাভ করে। ধীরে ধীরে বাংলাদেশ ক্রিকেট দলের খেলোয়াড়গণ দক্ষতা অর্জন করতে থাকে। ২০০৫ সালে ওয়ানডেতে জিম্বাবুয়েকে ৩-২ ম্যাচে হারিয়ে সিরিজ জয়লাভ করে। ২০১০ সালে নিউজিল্যান্ডকে ৪-০ ম্যাচে হারিয়ে হোয়াইটওয়াশ করে। ২০১৫ সালে ভারতের বিপক্ষে ২-১ ব্যবধানে, পাকিস্তানের বিপক্ষে ৩-০ ব্যবধানে এবং দক্ষিণ আফ্রিকার বিপক্ষে ২-১ ব্যবধানে সিরিজ জয় করে। এই অভূতপূর্ব বিজয়ে বিশ্ব একটি নতুন ক্রিকেট পরাশক্তির আবির্ভাব লক্ষ করে। বাংলাদেশ একদিনের আন্তর্জাতিক ক্রিকেট খেলায় বিশ্বের প্রতিটি ক্রিকেট খেলুড়ে দলের বিপক্ষে জয়লাভ করেছে।
আইসিসি বিশ্বকাপে বাংলাদেশ: ১৯৯৯ থেকে ২০১৯ সাল পর্যন্ত বাংলাদেশ দল বিশ্বকাপ ক্রিকেটের ৬টি আসরে অংশ নেয়। আমিনুল ইসলাম বুলবুলের নেতৃত্বে ১৯৯৯ সালে প্রথম বিশ্বকাপ ক্রিকেটে অংশ নেয় দলটি। প্রথম বিশ্বকাপেই স্কটল্যান্ড ও পাকিস্তানকে হারিয়ে চমক সৃষ্টি করে বাংলাদেশ দল। ২০০৭ সালের বিশ্বকাপে সেরা আট-এ এবং ২০১৫ সালে কোয়ার্টার ফাইনালে উত্তীর্ণ হয়। ২০১৯ সালের বিশ্বকাপে আশানুরূপ ফল না পেলেও এই খেলায় বড়ো বড়ো দলকে হারিয়ে দিয়ে বাংলাদেশ দল নিজেদের সামর্থ্যের পরিচয় দিতে সক্ষম হয় ৷
টেস্ট খেলার মর্যাদা অর্জন: বাংলাদেশ ক্রিকেট দল টেস্ট খেলুড়ে দলের মর্যাদা লাভ করে ২০০০ সালে। ওই বছর ১৩ই নভেম্বর বঙ্গবন্ধু জাতীয় স্টেডিয়ামে ভারতের বিপক্ষে টেস্ট অভিষেক হয় বাংলাদেশ দলের। অভিষেক টেস্টেই আমিনুল ইসলাম বুলবুল ১৪৫ রান করেন, আর নাইমুর রহমান দুর্জয় পান ৬ উইকেট। কিন্তু দ্বিতীয় ইনিংসে ব্যাটিং বিপর্যয়ের কারণে হেরে যায় বাংলাদেশ। পরের বছর অর্থাৎ ২০০১ সালে শ্রীলঙ্কার বিপক্ষে অভিষেক টেস্টে মাত্র ১৭ বছর বয়সে সেঞ্চুরি করেন মোহাম্মদ আশরাফুল। ২০০৫ সালে জিম্বাবুয়ের বিপক্ষে প্রথম টেস্ট জয় পায় বাংলাদেশ ।
টি-টোয়েন্টি ক্রিকেটে বাংলাদেশ: ২০০৫ সালে ৫০ ওভারের একদিনের আন্তর্জাতিক ক্রিকেট ও পাঁচ দিনের টেস্ট-এর সঙ্গে যুক্ত হয় ২০ ওভারের খেলা টি-টোয়েন্টি। এতে একটি দল সর্বোচ্চ ২০ ওভার ব্যাট করতে পারে। বাংলাদেশ ২০০৬ সাল থেকে টি-টোয়েন্টি খেলে আসছে।
বাংলাদেশের ঘরোয়া ক্রিকেট: ১৯৭২ সালে বাংলাদেশ ক্রিকেট কন্ট্রোল বোর্ড প্রতিষ্ঠিত হওয়ার পরপরই ঢাকা ও চট্টগ্রামে ক্রিকেট লিগ শুরু হয়। ১৯৭৪-৭৫ সালে জাতীয় পর্যায়ের ক্রিকেট টুর্নামেন্ট চালু হয়। এ সময় থেকে জেলা পর্যায়েও ক্রিকেট লিগ চলতে থাকে। ১৯৯৯ সালে দেশে প্রথম শ্রেণির ক্রিকেট খেলা চালু হয়। তবে ২০১২ সাল থেকে বাংলাদেশ প্রিমিয়ার লিগ (বিপিএল) যাত্রা করে, যা বাংলাদেশের ঘরোয়া ক্রিকেটে একটি চমৎকার সংযোজন। ঘরোয়া ক্রিকেটের পৃষ্ঠপোষকতা নতুন খেলোয়াড় তৈরিতে গুরুত্বপূর্ণ ভূমিকা রাখে ৷
আয়োজক দেশ হিসেবে বাংলাদেশ: একাধিক ক্রিকেট টুর্নামেন্টের আয়োজন করে সুনাম অর্জন করেছে বাংলাদেশ। বাংলাদেশ টেস্ট খেলার যোগ্যতা অর্জনের আগেই আইসিসি নকআউট বিশ্বকাপ ১৯৯৮ আয়োজনের দায়িত্ব পায়। ২০১১ সালে বিশ্বকাপের দশম আসরের অন্যতম আয়োজকের দায়িত্ব পালন করে বাংলাদেশ। এরই ধারাবাহিকতায় ২০১৪ সালে টোয়েন্টি টোয়েন্টি বিশ্বকাপ আয়োজনের ভার পড়ে বাংলাদেশের উপর। বাংলাদেশের সরকার, জনগণ ও সংশ্লিষ্টদের নিষ্ঠা ও আন্তরিকতা ক্রিকেট-বিশ্বে ব্যাপক প্রশংসিত হয়। বাংলাদেশের বিভিন্ন স্থানে বেশ কয়েকটি আন্তর্জাতিক মানের ক্রিকেট স্টেডিয়াম রয়েছে। এর মধ্যে ঢাকার শের-এ-বাংলা জাতীয় ক্রিকেট স্টেডিয়াম, নারায়ণগঞ্জের ফতুল্লায় খান সাহেব ওসমান আলী স্টেডিয়াম, চট্টগ্রামের এম এ আজিজ স্টেডিয়াম ও জহুর আহমেদ চৌধুরী স্টেডিয়াম, বগুড়ার শহিদ চান্দু স্টেডিয়াম, খুলনার শেখ আবু নাসের স্টেডিয়াম, সিলেটের আন্তর্জাতিক ক্রিকেট স্টেডিয়াম উল্লেখযোগ্য। এছাড়াও ঘরোয়া ক্রিকেট অনুষ্ঠানের জন্য বাংলাদেশের বিভিন্ন জেলায় আরো কিছু স্টেডিয়াম রয়েছে।

বাংলাদেশে ক্রিকেটের প্রভাব: পুরো বিশ্বের মতো বাংলাদেশেও ক্রিকেট নিয়ে ব্যাপক উদ্দীপনা বিরাজ করে। ক্রিকেট মানুষের দেশপ্রেমকে আরো বাড়িয়ে দিয়েছে। তাই যখনই বাংলাদেশ দল অন্য কোনো দলের বিপক্ষে খেলতে নামে, সমস্ত বাংলাদেশ উন্মুখ হয়ে থাকে। ক্রিকেটের কারণে বাংলাদেশের নাম পৃথিবীর নানা প্রান্তে ছড়িয়ে পড়েছে। আবার বাংলাদেশের মানুষও পৃথিবীর নানা প্রান্তের মানুষের সঙ্গে ভাববিনিময় করতে পারছে। ক্রিকেট একইসঙ্গে বিজ্ঞাপন-বাণিজ্য ও অর্থনীতির সঙ্গে সম্পর্কিত হয়ে পড়েছে।
বাংলাদেশের জন্য ক্রিকেট আরেকটি সুফল বয়ে এনেছে, তা হলো – পর্যটনের বিকাশ। বিশ্বের নানা দেশ থেকে আগত খেলোয়াড়, ব্যবস্থাপনায় নিয়োজিত সদস্যবৃন্দ এবং ভক্তকুল বাংলাদেশে অবস্থান করছে এবং পর্যটন এলাকাসমূহে ভ্রমণ করছে। এতে একদিকে বিশ্বময় বাংলাদেশের পর্যটন-স্থানের নাম ছড়িয়ে পড়ছে, অন্যদিকে সমৃদ্ধ হচ্ছে দেশের অর্থনীতি ।
বাংলাদেশের মানুষের জাতীয়তাবোধের বিকাশেও ক্রিকেট খেলা ভূমিকা রাখে। পৃথিবীর বিভিন্ন দেশে খেলা শুরুর আগে বাংলাদেশের জাতীয় সংগীত বাজতে শুনলে এ দেশীয়দের মনে জাতীয়তাবোধের সঞ্চার হয়। তখন নিজের দেশের প্রতি এক ধরনের ভালোবাসা জাগে। বিশেষভাবে বাংলাদেশের খেলোয়াড়গণ যখন বিশ্বখ্যাত কোনো দলকে পরাজিত করে, তখন যে আনন্দ হয়, তা দেশপ্রেমেরই আনন্দ।
উপসংহার: বাংলাদেশের মানুষ ক্রিকেট খেলা পছন্দ করে। ক্রিকেটের সঙ্গে এ দেশের কোটি কোটি মানুষের আবেগ জড়িত। তাই বাংলাদেশের বিজয়ে গোটা দেশ যেমন বাঁধভাঙা উল্লাসে ফেটে পড়ে, আবার পরাজয়ে মুষড়ে পড়ে। তবে কোনো পরাজয়েই দেশবাসী খেলোয়াড়দের প্রতি আস্থা হারায় না। তাদের সমর্থন ও উৎসাহ দিয়ে যায়, যাতে পরবর্তী খেলায় খেলোয়াড়রা সক্ষমতার পরিচয় দিতে পারে। ক্রিকেটের উন্নয়নে সংশ্লিষ্টদের উচিত নতুন খেলোয়াড় তৈরিতে ভূমিকা রাখা, উন্নত প্রশিক্ষণের ব্যবস্থা করা, ঘরোয়া ক্রিকেটের প্রতি আরো যত্নবান হওয়া এবং ক্রিকেটবান্ধব পরিবেশ নিশ্চিত করা।




"
বাংলাদেশের ফুটবল,"ভূমিকা: ফুটবল বাংলাদেশের একটি জনপ্রিয় খেলা। কয়েক দশক আগেও বাংলাদেশের গ্রামে, গঞ্জে, সর্বত্র ফুটবল প্রতিযোগিতা অনুষ্ঠিত হতো। এর প্রতি মানুষের আগ্রহের মাত্রা বোঝা যায় বিশ্বকাপ ফুটবল শুরু হলে। তখন দেশের বিভিন্ন জায়গায় চূড়ান্ত পর্বে উন্নীত দেশগুলোর পতাকা উড়তে দেখা যায়। অনেকের গায়ে দেখা যায় পছন্দের দলের জার্সি। ফুটবলের প্রতি এ দেশের মানুষের ভালোবাসা ক্রমে এই খেলার প্রতি তাদের আগ্রহ আরো বাড়িয়ে তুলছে।

আধুনিক ফুটবলের ইতিহাস: প্রতি দলে এগারো জন করে দুটি দলে ভাগ হয়ে ফুটবল খেলতে হয়। একটি বায়ুপূর্ণ চামড়ার বলকে হাত ও বাহু ছাড়া শরীরের যে-কোনো অংশ দিয়ে প্রতিপক্ষের গোলপোস্টের মধ্যে প্রবেশ করাতে হয়। পৃথিবীতে ফুটবল ধরনের বেশ কয়েকটি খেলা প্রচলিত আছে। যেমন, রাগবি অনেকটা ফুটবল খেলার মতো। তবে এখন ফুটবলের যে রূপটি দেখা যায়, তা ১৮৬৩ সালে প্রবর্তিত। মূলত এ সময়ে ইংল্যান্ডে ফুটবল অ্যাসোসিয়েশন গঠিত হয় এবং তারা ফুটবল খেলার কতগুলো নিয়ম জারি করে। এই নতুন নিয়মের ফুটবল খেলা দ্রুত অন্যান্য দেশে ছড়িয়ে পড়ে। এজন্য ইংল্যান্ডকে আধুনিক ফুটবলের জনক বলা হয়। ইংল্যান্ডের ফুটবল এসোসিয়েশন কর্তৃক প্রবর্তিত হওয়ায় ফুটবলের আরেক নাম ‘এসোসিয়েশন ফুটবল'। আমেরিকায় একে বলা হয় ‘সসার’ বা ‘সকার’। এটিকে এসোসিয়েশন শব্দের বিকৃত রূপ বলে মনে করা হয়। রাগবি ফুটবল কেবল রাগবি নামে অধিক পরিচত হওয়ায় এসোসিয়েশন ফুটবল শুধু 'ফুটবল' নামে জনপ্রিয়তা লাভ করে। বাংলাদেশে ফুটবল বলতে এসোসিয়েশন ফুটবলকেই বোঝায়
ফুটবল বিশ্বজুড়ে ব্যাপক জনপ্রিয়তা লাভ করে উনিশ শতকের গোড়ার দিকে। ১৯০৪ খ্রিস্টাব্দের ২১শে মে প্যারিসে গঠিত হয় ফেডারেশন ইন্টারন্যাশনালে ডি ফুটবল অ্যাসোসিয়েশন (ফিফা)। সংস্থাটি প্রথম বিশ্বকাপ ফুটবলের আয়োজন করে ১৯৩০ খ্রিস্টাব্দে। প্রথম বিশ্বকাপ আসরে শিরোপা অর্জন করে উরুগুয়ে। বর্তমানে ফিফার সদস্য সংখ্যা ২১১ ।
বাংলাদেশে ফুটবলের যাত্রা: ভারতীয় উপমহাদেশে ফুটবলের আগমন হয় ব্রিটিশদের হাত ধরে। ইংরেজ বণিক, খেলোয়াড় ও সৈনিকরা ফুটবল খেলত। মূলত তাদের মাধ্যমেই উপমহাদেশে ফুটবল খেলা জনপ্রিয়তা পায়। বাংলাদেশে উনিশ শতকের শেষভাগ থেকে ফুটবল জনপ্রিয় হতে থাকে। ১৯৪৭ সালে দেশভাগের পর ১৯৪৮ সাল থেকে সমগ্র পাকিস্তানে ফুটবলের মূল আকর্ষণ হয়ে দাঁড়ায় ‘ঢাকা লিগ' । ১৯৭১ সালের পূর্ববর্তী ও পরবর্তী সময়ে ভিক্টোরিয়া স্পোর্টিং ক্লাব, ঢাকা ওয়ান্ডারার্স ক্লাব, মোহামেডান স্পোর্টিং ক্লাব, ওয়ারি ক্লাব, আবাহনী ক্রীড়াচক্র, শেখ রাসেল ক্রীড়াচক্র প্রভৃতি ক্লাব বাংলাদেশে লিগ খেলাকে জনপ্রিয়তার তুঙ্গে নিয়ে যায় ।
১৯৭১ সালে স্বাধীনতা যুদ্ধের সময়ে বাংলাদেশে ফুটবল একটি নতুন মাত্রায় আবির্ভূত হয়। মুক্তিযুদ্ধের ব্যাপারে বিশ্বকে অবগত করতে তখন গঠিত হয়েছিল ‘স্বাধীন বাংলা ফুটবল দল'। তারা ভারতের বিভিন্ন অঞ্চলে মোট ১৬টি ম্যাচ খেলেছিল।
বাংলাদেশ ফুটবল ফেডারেশন প্রতিষ্ঠিত হওয়ার পরপরই ১৯৭২ সালে ঢাকায় ফুটবল লিগ শুরু করে। ১৯৭৩ সাল থেকে শুরু হয় জাতীয় ফুটবল। এক বছর পর থেকেই অর্থাৎ ১৯৭৪ সাল থেকে যুব ফুটবল যাত্রা শুরু করে । ফেডারেশন কাপ শুরু হয় ১৯৮০ সাল থেকে। বর্তমানে বাংলাদেশে নিম্নোক্ত ঘরোয়া টুর্নামেন্টগুলো চালু রয়েছে
১. বাংলাদেশ প্রিমিয়ার লীগ: এটি বাংলাদেশ ফুটবল ফেডারেশন (বাফুফে) কর্তৃক আয়োজিত একটি টুর্নামেন্ট। বাংলাদেশ প্রিমিয়ার লীগ শুরু হয় ২০০৭ সালে।
২. বাংলাদেশ চ্যাম্পিয়ন্স লীগ: এটি বাংলাদেশের দ্বিতীয় শ্রেণির ফুটবল লিগ। ২০১২ সালে এটি যাত্রা
করে।
৩. ফেডারেশন কাপ: এটি বাংলাদেশের প্রিমিয়ার নকআউট প্রতিযোগিতা। ১৯৮০ সাল থেকে এটি আয়োজিত হয়।
বাংলাদেশ ফুটবল ফেডারেশন: বাংলাদেশে জাতীয় পর্যায়ে বিভিন্ন টুর্নামেন্ট আয়োজন, খেলোয়াড়দের প্রশিক্ষণ ও পরিচর্যা, জাতীয় দল গঠন ও নিয়ন্ত্রণ তথা ফুটবলের যাবতীয় উন্নয়নে কাজ করে বাংলাদেশ ফুটবল ফেডারেশন (বাফুফে)। এটি প্রতিষ্ঠিত হয় ১৯৭২ সালে। বাফুফে বাংলাদেশের জাতীয় ফুটবল দল ও বাংলাদেশ মহিলা জাতীয় ফুটবল দলকে তত্ত্বাবধান করে ।
আন্তর্জাতিক অঙ্গনে বাংলাদেশ ফুটবল: বাফুফে প্রতিষ্ঠিত হওয়ার পর ১৯৭৪ সালে এএফসি (এশিয়ান ফুটবল কনফেডারেশন), ১৯৭৬ সালে ফিফা (ফেডারেশন ইন্টারন্যাশনালে ডি ফুটবল অ্যাসোসিয়েশন) ও ১৯৯৭ সালে সাফ (সাউথ এশিয়ান ফুটবল ফেডারেশন) বাংলাদেশকে সদস্য করে। বাংলাদেশ জাতীয় ফুটবল দল ১৯৭৩ সালে প্রথম আন্তর্জাতিক ম্যাচ খেলে থাইল্যান্ডের বিপক্ষে। ১৯৮০ সালে 'এএফসি এশিয়া কাপ টুর্নামেন্টে এবং ১৯৮৬ সালে ফিফা বিশ্বকাপ বাছাইপর্বে অংশ নেয়। ফুটবলে বাংলাদেশের গৌরবময় অধ্যায়ের সূচনা হয় ২০০৩ সালে। ওই বছরই বাংলাদেশ প্রথম সাফ ফুটবলে চ্যাম্পিয়ন হয়। এছাড়া ২০১৯ সালে ঢাকায় অনুষ্ঠিত সাউথ এশিয়ান ফুটবল ফেডারেশন গোল্ডকাপ-এ চ্যাম্পিয়ন হয় বাংলাদেশ।
বাংলাদেশ মহিলা জাতীয় ফুটবল দল: বাংলাদেশ ফুটবল ফেডারেশনের নিয়ন্ত্রণ ও তত্ত্বাবধানে পরিচালিত হয় বাংলাদেশ মহিলা ফুটবল কমিটি। বাংলাদেশ মহিলা জাতীয় ফুটবল দল এশিয়ান ফুটবল কনফেডারেশনের সদস্য। ২০১০ সালের ২৯শে জানুয়ারি দলটি সাউথ এশিয়ান ফেডারেশন গেমস-এ নেপালের বিপক্ষে প্রথম আন্তর্জাতিক ম্যাচ খেলে। বাংলাদেশ মহিলা জাতীয় ফুটবল দল ২০১০ সালের সাফ উইমেন্স চ্যাম্পিয়নশিপে কক্সবাজারে ভুটানের বিপক্ষে ৯-০ ব্যবধানে এবং শ্রীলঙ্কার বিপক্ষে ২-০ ব্যবধানে জয়লাভ করে। সম্প্রতি বাংলাদেশের বয়সভিত্তিক নারী ফুটবল দল আন্তর্জাতিক অঙ্গনে উল্লেখযোগ্য সাফল্য দেখিয়েছে। এক্ষেত্রে ময়মনসিংহের ধোবাউড়া উপজেলার কলসিন্দুর স্কুল অ্যান্ড কলেজের মেয়েরা বড়ো ভূমিকা রাখছে। তাদের দ্বারা অনুপ্রাণিত হচ্ছে বাংলাদেশের সব অঞ্চলের মেয়েরা।

ফুটবল খেলার মাঠ: স্থানীয় মাঠ ছাড়াও বাংলাদেশে বেশ কয়েকটি উন্নত মানের ফুটবল মাঠ রয়েছে। এগুলোর মধ্যে ঢাকার বঙ্গবন্ধু জাতীয় স্টেডিয়াম ও বীর শ্রেষ্ঠ শহীদ সিপাহী মোস্তফা কামাল স্টেডিয়াম, চট্টগ্রামের এম এ আজিজ স্টেডিয়াম, সিলেট জেলা স্টেডিয়াম, যশোরের শামসুল হুদা স্টেডিয়াম, রাজশাহী জেলা স্টেডিয়াম, শহীদ কামারুজ্জামান স্টেডিয়াম, গোপালগঞ্জের শেখ ফজলুল হক মনি স্টেডিয়াম, ফেনীর শহীদ সালাম স্টেডিয়াম, ময়মনসিংহ জেলার ময়মনসিংহ স্টেডিয়াম উল্লেখযোগ্য।
উপসংহার: ফুটবল বিশ্বের জনপ্রিয়তম খেলা। বাংলাদেশের ক্রীড়াঙ্গনেও ফুটবলের জনপ্রিয়তা কম নয়। তবে বাংলাদেশের ফুটবলপ্রেমীদের জন্য জাতীয় ফুটবল দল আন্তর্জাতিক অঙ্গনে উল্লেখযোগ্য সাফল্য নিয়ে আসতে পারেনি। এক সময়ে ঘরোয়া ফুটবল সারা বাংলাদেশে যে উচ্ছ্বাস সৃষ্টি করতে পারতো, তাও এখন আবেদন হারিয়েছে। বয়সভিত্তিক ফুটবল দলগুলো মাঝে মাঝে যে সাফল্য দেখাচ্ছে, তা আবার হারিয়ে যাচ্ছে। ফুটবলে গৌরব ফিরিয়ে আনতে দরকার কার্যকর নীতিমালা, উপযুক্ত প্রশিক্ষণ ও পরিচর্যা। বাংলাদেশের প্রত্যন্ত এলাকায়ও সম্ভাবনাময় খেলোয়াড়ের সন্ধান অব্যাহত রাখা উচিত।

:
"
কৃষিকাজে বিজ্ঞান,"ভূমিকা: বর্তমান যুগ বিজ্ঞানের যুগ। বিজ্ঞানের নতুন নতুন উদ্ভাবন মানুষের জীবনে নিয়ে এসেছে বৈপ্লবিক পরিবর্তন। বিজ্ঞানের প্রায়োগিক দিকের নাম প্রযুক্তি। এই প্রযুক্তি মানুষের জীবনযাত্রাকে করে তুলেছে আরামদায়ক। কৃষিক্ষেত্রেও বিজ্ঞানের জয়যাত্রা লক্ষণীয়। অসংখ্য কৃষি প্রযুক্তি কৃষিকাজকে করে তুলেছে সহজসাধ্য। অজস্র উচ্চফলনশীল জাতের ফসল আবিষ্কারের মধ্য দিয়ে কৃষিপণ্যও হয়েছে সহজলভ্য ।
কৃষির অতীত-কথা: কৃষি হলো মানব সভ্যতার আদিম পেশা। জীবন ধারণের তাগিদে আদিম মানুষ প্রাকৃতিকভাবে উৎপন্ন ফলমূল গুহায় নিয়ে আসতো এবং বনজঙ্গলের পশু-পাখি শিকার করতো। প্রকৃতির উপরে পূর্ণ নির্ভরশীলতার কারণে প্রায়ই তাদের খাদ্য-সংকটে পড়তে হতো। বছরের কিছু সময়ে তাদের কোনো খাবার জুটত না। ফলে খাদ্যের সন্ধানে তাদের একস্থান থেকে অন্য স্থানে ঘুরে বেড়াতে হতো। এই অবস্থা থেকে মুক্তি পেতে আদিম মানুষ এক পর্যায়ে পশুপালন ও বীজ বপন করতে শেখে। এর ফলে খাদ্যদ্রব্য সুলভ হয় এবং জীবনযাত্রা হয়ে ওঠে অপেক্ষাকৃত সহজ ও নিশ্চিন্ত। তবে বিজ্ঞান ও প্রযুক্তির বৈপ্লবিক পরিবর্তনের আগে পর্যন্ত কৃষিকাজ ছিল অত্যন্ত শ্রমসাপেক্ষ এবং প্রকৃতির উপর নির্ভরশীল ।

কৃষি ও বিজ্ঞান: বিজ্ঞানের অবদানে ধীরে ধীরে কৃষি ক্ষেত্রে নতুন প্রযুক্তির আবির্ভাব ঘটছে। কৃষিকাজকে সহজ ও কম শ্রমসাধ্য করতে কৃষি-বিজ্ঞানীরা নিরন্তর গবেষণা করছেন। ফলে একদিকে যেমন চাষ পদ্ধতিতে পরিবর্তন আসছে, ফসল নির্বাচন ও নতুন নতুন ফসল তৈরির কাজেও অগ্রগতি হচ্ছে। কৃষি-বিজ্ঞানের এসব গবেষণা পৃথিবীকে আজ শস্যে ও ফসলে সমৃদ্ধ করে তুলেছে। পৃথিবীর মানুষের জন্য এখন যতটা ফসল দরকার, তার চেয়ে অনেক বেশি ফসল পৃথিবীতে ফলছে। জমিকে উর্বর করতে আবিষ্কৃত হয়েছে বিভিন্ন ধরনের সার। পুরানো প্রযুক্তির লাঙল-মই প্রভৃতির পরিবর্তে ব্যবহৃত হচ্ছে ট্রাক্টর। উদ্ভাবিত হয়েছে উন্নত জাতের বীজ ও উচ্চ ফলনশীল ফসলের জাত। এতে অল্প সময়ে ও অল্প পরিশ্রমে অধিক ফসল উৎপাদন করা সম্ভব হচ্ছে। ফসল এবং বীজ উৎপাদন এবং তা সংরক্ষণেও বিজ্ঞান সহযোগিতা করছে। সেচ ব্যবস্থায় এসেছে পরিবর্তন। পশু-পাখি ও মাছের রোগজনিত মৃত্যুর হারও হ্রাস পেয়েছে কৃষি-চিকিৎসার অগ্রগতির কারণে। এভাবে কৃষি-বিজ্ঞান ও প্রযুক্তি কৃষিকাজের জন্য আশীর্বাদ হয়ে উঠেছে।
উন্নত বিশ্বে কৃষি: উন্নত দেশগুলোর কৃষি ব্যবস্থা সম্পূর্ণ বিজ্ঞাননির্ভর। জমিতে বীজ বপন থেকে শুরু করে ঘরে ফসল তোলা পর্যন্ত সমস্ত কাজেই রয়েছে বিজ্ঞান ও প্রযুক্তির ব্যবহার। বিভিন্ন ধরনের আধুনিক যন্ত্রপাতি যেমন মোয়ার (শস্য ছেদনকারী যন্ত্র), রপার (ফসল কাটার যন্ত্র), বাইন্ডার (ফসল বাঁধার যন্ত্র), থ্রেশিং মেশিন (মাড়াই যন্ত্র), ফিড গ্রাইন্ডার (পেষক যন্ত্র), ম্যানিউর স্পেডার (সার বিস্তারণ যন্ত্র), মিল্কার (বৈদ্যুতিক দোহন যন্ত্র) ইত্যাদি উন্নত দেশগুলোর কৃষিক্ষেত্রে অত্যন্ত জনপ্রিয়। মার্কিন যুক্তরাষ্ট্র, কানাডা, অস্ট্রেলিয়া, রাশিয়া প্রভৃতি দেশের খামারে ট্রাক্টরের মাধ্যমে একদিনে ১০০ একর পর্যন্ত জমি চাষ করা সম্ভব হয়। একই ট্রাক্টর আবার একসঙ্গে ফসল কাটার যন্ত্র হিসেবেও কাজ করে। এশিয়ার দেশগুলোর মধ্যে চীন, জাপান, ফিলিপাইন, ভিয়েতনাম, থাইল্যান্ড প্রভৃতি দেশও কৃষি ব্যবস্থাকে সম্পূর্ণ প্রযুক্তিনির্ভর করে গড়ে তুলেছে।

কৃষি ও বাংলাদেশ: কৃষিনির্ভর বাংলাদেশের অর্থনীতিতে কৃষির গুরুত্ব অপরিসীম। বাংলাদেশের মোট জাতীয় আয়ের শতকরা ৩৮ শতাংশ আসে কৃষি থেকে এবং রপ্তানি বাণিজ্যের প্রায় ১৪ শতাংশ আসে কৃষিজাত দ্রব্য রপ্তানি থেকে । এছাড়া কর্মসংস্থান ও শিল্পের ভিত্তি হিসেবেও বাংলাদেশে কৃষি খুব গুরুত্বপূর্ণ।
বাংলাদেশের মাটি ও জলবায়ু কৃষিকাজের জন্য খুবই অনুকূল। এদেশের মাটি অত্যন্ত উর্বর এবং রয়েছে পর্যাপ্ত পরিমাণে প্রাকৃতিক জল-ভান্ডার। আধুনিক প্রযুক্তি উন্নত দেশগুলোর মাটির অনুর্বরতাকে এবং পানির দুর্লভতাকে যেভাবে দূর করেছে, তাতে আধুনিক প্রযুক্তি বাংলাদেশের জন্য আরো বেশি সুবিধা নিয়ে আসবে, তা স্বাভাবিক। কিন্তু বাংলাদেশের কৃষি ব্যবস্থা এখনো অনেকাংশে প্রকৃতির উপরে নির্ভরশীল। ফলে বন্যা, খরা, জলোচ্ছ্বাসের মতো প্রাকৃতিক দুর্যোগে এখানে প্রচুর ফসল নষ্ট হয়, আবার অনেক সময়ে প্রত্যাশার তুলনায় কম ফসল ফলে। কৃষকের কাছে আধুনিক কৃষি ব্যবস্থাপনা পদ্ধতি ও কৃষি-বিজ্ঞানের জ্ঞান সঠিকভাবে পৌছে না দিতে পারাই এর প্রধান কারণ। কৃষিক্ষেত্রে বিজ্ঞান ও প্রযুক্তিকে কাজে লাগিয়ে এসব বাধা দূর করা যায় এবং উন্নত দেশগুলোর মতো বাংলাদেশকেও খাদ্যে স্বয়ংসম্পূর্ণ করে তোলা যায় ।

বাংলাদেশে কৃষি গবেষণা: কৃষির উন্নতির উপরেই বাংলাদেশের অর্থনৈতিক উন্নতি অনেকাংশে নির্ভরশীল। তাই কৃষি-বিজ্ঞান ও কৃষি-প্রযুক্তি বিষয়ক গবেষণার কোনো বিকল্প নেই। এটা অত্যন্ত আশার কথা যে, বাংলাদেশের কৃষি গবেষণা ইতিমধ্যে বহু নতুন নতুন উচ্চ ফলনশীল ফসল উদ্ভাবন করেছে, বহু কৃষিবান্ধব প্রযুক্তি আবিষ্কার করেছে এবং বহু ধরনের কৃষিপণ্যকে বাজারজাত করণের ব্যাপারে নতুন নতুন কৌশল বের করেছে। অর্থাৎ কৃষি গবেষণায় বাংলাদেশ কোনোক্রমে পিছিয়ে নেই। তবে এখন প্রয়োজন এসব উদ্ভাবনকে দেশের সর্বত্র সহজলভ্য করে তোলা এবং কৃষককে এসব উদ্ভাবনের সঙ্গে পরিচিত করে তোলা। শিক্ষিত জনবলকে কৃষিকাজের প্রতি আগ্রহী করে তুলতে পারলে এবং কৃষিকাজের সঙ্গে তাদের যুক্ত করতে পারলে এই কাজ অনেকটা সহজ হয়। তাতে আধুনিক কৃষি-প্রযুক্তির ব্যবহার এবং এর যথাযথ প্রয়োগ সম্পর্কে অনেকটা নিশ্চিন্ত হওয়া যেতে পারে। বর্তমানে সরকারের কৃষি সম্প্রসারণ দপ্তর তৃণমূল পর্যায় পর্যন্ত কৃষকদেরকে নিয়মিতভাবে পরামর্শ ও প্রশিক্ষণ দিচ্ছে ।
উপসংহারঃ কৃষিকাজে বিজ্ঞান ও প্রযুক্তির ব্যাপক ব্যবহারের ফলে বাংলাদেশের অর্থনীতি দিন দিন মজবুত হচ্ছে। বাংলাদেশ সামনের দিকে এগিয়ে যাচ্ছে। বাংলাদেশের এই অগ্রগতিকে টেকসই করতে প্রয়োজন কৃষি সংক্রান্ত বিজ্ঞান ও প্রযুক্তির ব্যবহারকে সহজলভ্য করা। এছাড়া বন্যা ও প্রাকৃতিক দুর্যোগে যাতে ফসলহানির আশঙ্কা তৈরি না হয় অথবা উৎপাদিত ফসলের বাজারজাতকরণে যাতে কোনো সমস্যা না হয়, সেক্ষেত্রে বিজ্ঞান ও প্রযুক্তির অন্যান্য শাখাকেও কৃষির স্বার্থে এগিয়ে আসা দরকার। তবে সবার আগে দরকার শিক্ষিত জনগোষ্ঠীকে কৃষিপেশায় আকৃষ্ট করা এবং শিক্ষিত জনশক্তিকে কৃষিকাজের সঙ্গে যুক্ত করা। কেননা শিক্ষিত জনশক্তি কৃষিকাজে এগিয়ে এলে কৃষি-বিজ্ঞান ও কৃষি-প্রযুক্তির সর্বোত্তম ব্যবহার সম্ভব হবে। এজন্য সরকারের উচিত কৃষিপেশার সঙ্গে যুক্ত ব্যক্তিদের, বিশেষভাবে কৃষিকাজে সফল হওয়া ব্যক্তিদের রাষ্ট্রীয়ভাবে পুরস্কৃত করা ও সম্মানিত করা। এতে তাদের সামাজিক মর্যাদা বাড়বে এবং অধিক সংখ্যক শিক্ষিত লোক কৃষিপেশায় আকৃষ্ট হবে। কৃষিকাজের সঙ্গে বিজ্ঞান-প্রযুক্তির সম্পর্ক মজবুত করতে এমন পরিবেশই জরুরি
"
মাদকাসক্তি ও এর প্রতিকার,"ভূমিকা: বর্তমান সময়ে মাদকাসক্তি এক ভয়বাহ বৈশ্বিক সংকট হিসেবে দেখা দিয়েছে। অপার সম্ভাবনাময় তরুণ সমাজের জন্য মাদকাসক্তি এখন এক মরণফাঁদ। এই ঘাতক ব্যাধিতে আসক্ত হবার ফলে সমাজ হচ্ছে কলুষিত এবং দেশ, জাতি ও পৃথিবীর জন্য অপেক্ষা করছে মর্মান্তিক পরিণতি। তাই একটি সুন্দর পৃথিবীর জন্য, আলোকিত আগামীর জন্য মাদকাসক্তির মতো মরণথাবা থেকে তরুণ ও যুব সমাজকে রক্ষা করা একটি অবশ্যকর্তব্য বিষয়।

মাদক ও মাদকাসক্তি: মাদকদ্রব্য হলো প্রাকৃতিকভাবে অথবা রাসায়নিকভাবে উৎপন্ন পদার্থ যা নেশা তৈরি করে। এসব পদার্থ যারা সেবন করে তাদেরকে মাদকাসক্ত বলা হয়। মাদক সেবনের উদগ্র আকাঙ্ক্ষাকে বলা হয় মাদকাসক্তি। মাদকাসক্তি এমন এক নেশা যাতে একবার জড়িয়ে পড়লে, তা থেকে সহজে মুক্তি পাওয়া যায় না। এর পরিণতি অকালমৃত্যু। পৃথিবীতে বিভিন্ন ধরনের মাদকদ্রব্য রয়েছে। কিছু কিছু মাদকদ্রব্য ব্যথানাশক ও চেতনানাশক হিসেবে চিকিৎসার কাজে ব্যবহৃত হয়ে থাকে। তবে অধিকাংশ মাদকই নেশাকারী পদার্থ হিসেবে ব্যবহৃত হয়। মদ, গাঁজা, ভাং, আফিম, ইয়াবা, ফেনসিডিল, হেরোইন, প্যাথেড্রিন, মরফিন, কোকেন, চরস, পপি, মারিজুয়ানা ইত্যাদি উল্লেখযোগ্য মাদক। এগুলোর বেচা-কেনা বাংলাদেশে অবৈধ। তা সত্ত্বেও গোপনে বাংলাদেশের বিভিন্ন অঞ্চলে এগুলোর কেনা-বেচা চলে। তরুণ সমাজের বড়ো একটি অংশ এসব মাদক গ্রহণের মধ্য দিয়ে নিজেদের ধ্বংস করার খেলায় মেতে ওঠে।
মাদকের উৎস: মাদকের উৎস বিশ্বব্যাপী বিস্তৃত। পৃথিবীর বিভিন্ন দেশে মাদক উৎপাদিত হয়। এর সঙ্গে জড়িয়ে আছে একটি অসাধু মুনাফালোভী বিশাল চক্র। মাদকের প্রক্রিয়াজাতকরণ, বিপণন, চোরাচালানও হয় অনেক দেশে। থাইল্যান্ড-মায়ানমার-লাওস (গোল্ডেন ট্রায়াঙ্গেল), আফগানিস্তান-ইরান-পাকিস্তান (গোল্ডেন ক্রিসেন্ট) মাদক চোরাচালানের প্রধান অঞ্চল হিসেবে পরিচিত। মাদকের মধ্যে সবচেয়ে প্রাচীন হলো আফিম। পপি নামক উদ্ভিদ থেকে আফিম তৈরি হয়। আফিম থেকে তৈরি হয় ‘মরফিন বেস'। মরফিন বেস থেকে বিশেষ প্রক্রিয়ায় তৈরি হয় হেরোইন। ব্রাজিল, বলিভিয়া, কলম্বিয়া, ইকুয়েডোর প্রভৃতি দেশে মাদক উৎপাদন ও চোরাচালানের বড়ো একটি নেটওয়ার্ক গড়ে উঠেছে। বর্তমানে এই নেটওয়ার্ক বাংলাদেশের মতো উন্নয়নশীল ও অনুন্নত দেশে ছড়িয়ে পড়েছে।
মাদকাসক্তির কারণ: জীবনের হতাশা ও দুঃখবোধ থেকে সাময়িক স্বস্তি লাভের আশায় মানুষ প্রথমবার মাদক গ্রহণ করতে আগ্রহী হয়। অনেকে অন্যের প্ররোচনায় মাদকদ্রব্য গ্রহণ করে। অনেকে কৌতূহলবশতও প্রথমবার মাদক গ্রহণ করে থাকে। তবে যেভাবেই হোক, কেউ একবার মাদক গ্রহণ করলে সেই আসক্তি থেকে বের হওয়া তার পক্ষে কঠিন হয়। সেই সুযোগে বিপথগামী কিছু মানুষ এবং বহুজাতিক মাদক সংস্থাগুলো অবৈধ অর্থের রমরমা ব্যবসা চালিয়ে যেতে থাকে।
পাশ্চাত্যের মাদক উৎপাদনকারী ও ব্যবসায়ীরা এশিয়ার পূর্বাঞ্চলীয় দেশগুলোতে ব্যবসা করতে বাংলাদেশকে করিডোর হিসেবে ব্যবহার করছে। করিডোর হওয়ার সুবাদে বাংলাদেশে মাদকদ্রব্য অনেকটা সহজলভ্য। এই সুযোগে কিছু অসাধু লোক এখানেও একটি মাদকের বাজার সৃষ্টি করেছে। এইসব খারাপ লোকের চেষ্টায় বর্তমান বাংলাদেশে মাদকাসক্ত লোকের সংখ্যা এক কোটি ছাড়িয়ে গেছে। দিন দিন এই সংখ্যা বাড়ছে।

মাদকাসক্তির কুফল: মাদকে আসক্ত ব্যক্তির বিবেক-বুদ্ধি লোপ পায়, ক্ষুধা-তৃষ্ণার অনুভূতি কমে যায়, নিদ্রাহীনতা দেখা দেয়, দেহের ওজন কমতে থাকে, হাসি-কান্নার বোধ ও বিচারবুদ্ধি থাকে না; এক পর্যায়ে সে জীবনস্মৃত অবস্থায় পৌঁছে যায়। মাদকের মূল্য বেশি হওয়ায় খুব অল্প দিনেই মাদকাসক্তের সঞ্চিত অর্থ ফুরিয়ে যায়। তখন তারা অবৈধ উপায়ে অর্থ সংগ্রহের চেষ্টা করে। ক্রমে চুরি, ডাকাতি, ছিনতাইসহ নানা অপকর্মের সাথে জড়িয়ে পড়ে। মাদকাসক্ত ব্যক্তিরা এভাবে নিজেদের শারীরিক ও মানসিক ক্ষতির পাশাপাশি পরিবার ও সমাজের সুস্থতাকে ক্ষতিগ্রস্ত করে। এদের নৈতিক অধঃপতন সমাজের অন্যদের মধ্যেও সংক্রমিত হয়। ফলে গোটা সমাজেই পচন ধরতে শুরু করে। মাদকাসক্ত ব্যক্তি পারিবারিক ও দাম্পত্য কলহের কারণ হয় । অশান্তির জের ধরে বহু মাদকাসক্ত এক পর্যায়ে আত্মহত্যার পথ বেছে নেয়। পরিবার ও সমাজের জন্য সেই ক্ষতি অপূরণীয়। এছাড়া সবচেয়ে ভয়াবহ তথ্য হলো, মাদকাসক্ত নারী-পুরুষের মধ্যে ১৬ থেকে ৩০ বছর বয়সী লোক বেশি। অথচ দেশের উন্নয়নমূলক কাজের জন্য এই বয়সী লোক সবচেয়ে উপযুক্ত। আবার এই বয়সের নারীরাই সবচেয়ে বেশি প্রজননক্ষম। তাই এই বয়সের নারী-পুরুষ মাদকাসক্ত হওয়ার অর্থ হলো, একদিকে দেশের উন্নয়নকে বাধাগ্রস্ত করা, অন্যদিকে সুস্থ ভবিষ্যৎ প্রজন্মের সম্ভাবনাকে অঙ্কুরে বিনষ্ট করা ।
মাদকাসক্তির প্রতিকার: মাদকাসক্তির সর্বনাশা প্রভাব থেকে মানুষকে বাঁচানোর জন্য বিশ্বজুড়ে প্রতিরোধ গড়ে উঠেছে। সকলেই ভাবছেন, কেমন করে এর করাল গ্রাস থেকে পৃথিবীকে রক্ষা করা যায়। ইতিমধ্যেই দেশ ও বিদেশের বিভিন্ন সংস্থা ও সংগঠন এর বিরুদ্ধে আন্দোলন শুরু করছে। বাংলাদশেও মাদকবিরোধী একাধিক সংগঠন কাজ করছে। সরকারি ও বেসরকারি প্রচার মাধ্যমগুলোতে মাদক গ্রহণ ও বিস্তার প্রতিরোধে ব্যাপক প্রচারণা লক্ষ করা যায়। সরকারের সমাজসেবা কর্মসূচিতে মাদক প্রতিরোধ ও মাদকাসক্তদের পুনর্বাসন কার্যক্রম চালু আছে এবং এদেরকে স্বাভাবিক জীবনে ফিরিয়ে আনার জন্য শারীরিক ও মানসিক চিকিৎসার ব্যবস্থা গ্রহণ করা হচ্ছে।
মাদকের হাত থেকে দেশের যুবসমাজকে বাঁচাতে একটি কার্যকর পদক্ষেপ হলো প্রচুর কর্মসংস্থান সৃষ্টি করা এবং সেখানে বেকারদের কাজের ব্যবস্থা করা। অন্তত বেকারত্বের হতাশা থেকে যেসব মাদকাসক্তির ঘটনা ঘটে, এর ফলে তা দূর হবে। তবে সবচেয়ে কার্যকর পদক্ষেপ হলো মাদক ব্যবসা ও চোরাচালানকে নির্মূল করা। এজন্য দরকার দৃষ্টান্তমূলক শাস্তির ব্যবস্থা রেখে কঠোর আইন প্রণয়ন করা এবং তা প্রয়োগ করে দেখানো ।
উপসংহার: মাদকাসক্তির কারণে সমাজের কোনো এক জায়গায় অশান্তি সৃষ্টি হলে, সেই অশান্তি গোটা সমাজকে গ্রাস করতে পারে। তাই মাদকাসক্তিকে বিচ্ছিন্ন কোনো বিষয় মনে করলে চলবে না। যে তরুণ সমাজ দেশের ভবিষ্যৎ, তারা যদি সুস্থতার মধ্য দিয়ে বড়ো হয়, তাহলেই তারা সুস্থ ও সমৃদ্ধ বাংলাদেশ উপহার দিতে পারবে, অন্যথায় নয়। তাই মাদকের করালগ্রাস থেকে দেশ ও সমাজকে বাঁচাতে হবে।
"
বাংলাদেশের প্রাকৃতিক দুর্যোগ,"ভূমিকা: প্রাকৃতিক দুর্যোগ বলতে এমন কিছু দুর্ঘটনা বা বিপর্যয়কে বোঝায়, যা প্রকৃতির স্বাভাবিক নিয়মে ঘটে এবং যার পিছনে মানুষের প্রত্যক্ষ ভূমিকা থাকে না। ভৌগোলিক অবস্থানের কারণেই নানা ধরনের প্রাকৃতিক দুর্যোগ বাংলাদেশের মানুষের নিত্যসঙ্গী। প্রতি বছর এখানে বিভিন্ন প্রাকৃতিক দুর্যোগ দেখা দেয়, যার মধ্যে আছে বন্যা, খরা, ঘূর্ণিঝড়, জলোচ্ছ্বাস, নদীভাঙন, ভূমিধস, ভূমিকম্প ইত্যাদি ।
এসব প্রাকৃতিক দুর্যোগ সম্পর্কে একে একে আলোচনা করা হচ্ছে।
বন্যা: বর্ষাকালে অতিবৃষ্টি ও পাহাড়ি ঢলের কারণে নদীর পানি বৃদ্ধি পায়। এর ফলে বাংলাদেশের বিভিন্ন অঞ্চলে বন্যা দেখা দেয়। বন্যাকবলিত অঞ্চলগুলোতে মানুষের স্বাভাবিক জীবনযাত্রা ব্যাহত হয় এবং ফসলের ক্ষতি হয়। বন্যার ফলে জনপদের ঘরবাড়ি ও রাস্তাঘাট নষ্ট হয়। বহু গৃহপালিত পশু প্রাণ হারায়। ১৯৫৫ ও ১৯৬৪ সালের বন্যায় বাংলাদেশের প্রায় সব অঞ্চল মারাত্মকভাবে ক্ষতিগ্রস্ত হয়েছিল। ১৯৭০ ও ১৯৭৪ সালের বন্যার বিভীষিকাও মানুষের মনে দাগ কেটে আছে। ১৯৮৮ সালের বন্যা রাজধানী ঢাকাসহ পুরো দেশের মানুষকে বন্দী করে দেয়। ১৯৯৮ সালের বন্যাও দীর্ঘস্থায়ী ছিল। এ সময়ে অপরিবর্তিত অবস্থায় পাঁচ মাস পানিবন্দী জীবন যাপন করেছে লক্ষ লক্ষ দুর্গত মানুষ। ২০০১, ২০০২ ও ২০০৭ সালের বন্যাতেও মানুষ, গবাদিপশু ও ফসলের মারাত্মক ক্ষতি হয়।
ঘূর্ণিঝড় ও জলোচ্ছ্বাস: বছরের এপ্রিল-মে ও অক্টোবর-নভেম্বর মাসের দিকে বাংলাদেশে ছোটো-বড়ো নানা ধরনের ঘূর্ণিঝড় আঘাত হানে। ঘূর্ণিঝড়ে বাতাসের তীব্রতা থাকে খুব বেশি। এর ফলে কখনো কখনো সমুদ্রে জলোচ্ছ্বাসের সৃষ্টি হয়। এ-ধরনের দুর্যোগ প্রায় প্রতিবছরই চট্টগ্রাম, কক্সবাজার, নোয়াখালী, বরিশাল, খুলনা প্রভৃতি উপকূলবর্তী এলাকায় ও দ্বীপসমূহে আঘাত হানে। এর নিষ্ঠুর আঘাতে হাজার হাজার মানুষের প্রাণহানি ঘটে। আশ্রয়হীন হয় লক্ষ লক্ষ মানুষ। বিপন্ন হয় মানুষ, নিসর্গ, ও জীববৈচিত্র্য; বিপর্যস্ত হয় লোকালয়। মানুষ পতিত হয় অবর্ণনীয় দুঃখ-দুর্দশাায়। লবণাক্ততার জন্য প্লাবিত এলাকার ভূমি চাষের অযোগ্য হয়ে পড়ে। ফসলের ক্ষয়ক্ষতির কারণে কৃষি-উৎপাদন মারাত্মকভাবে ব্যাহত হয়। ১৯৭০ সালে মেঘনা মোহনায় প্রবল ঘূর্ণিঝড় ও জলোচ্ছ্বাসে প্রায় তিন লক্ষ মানুষ প্রাণ হারিয়েছিল। ১৯৯১ সালে বাংলাদেশের উপকূলীয় অঞ্চল দিয়ে বয়ে যাওয়া প্রচণ্ড ঘূর্ণিঝড় ও জলোচ্ছ্বাসে দেড় লক্ষ মানুষের মৃত্যু হয়। ২০০৭ সালে দেশের দক্ষিণ- পশ্চিমাঞ্চলে আঘাত হানে ঘূর্ণিঝড় 'সিডর'। ২০০৯ সালের ঘূর্ণিঝড় 'আইলা' ব্যাপক ক্ষয়ক্ষতি সাধন করে। বিশ্বের অন্যতম প্রাকৃতিক ঐতিহ্য সুন্দরবন এই দুই ঘূর্ণিঝড়ে মারাত্মকভাবে ক্ষতিগ্রস্ত হয়। এসব ঘূর্ণিঝড়ের প্রভাবে দেশের অভ্যন্তরেও অপূরণীয় ক্ষয়ক্ষতি হয়।

খরা: দেশের উত্তরাঞ্চলে খরা একটি প্রাকৃতিক দুর্যোগ। অনাবৃষ্টি এবং পানির স্তর নিচে নেমে যাওয়ার ফলে এই অবস্থার সৃষ্টি হয়। এর ফলে ফসলের ক্ষেত, এমনকি গাছপালাও পানির অভাবে শুকিয়ে যায়। বরেন্দ্র বহুমুখী উন্নয়ন প্রকল্প গ্রহণ করার পরে রাজশাহী বিভাগ ও রংপুর বিভাগের কিছু অঞ্চলে খরাকে নিয়ন্ত্রণ করা সম্ভব হয়েছে। তবে এখনো উত্তরাঞ্চলের বহু জেলায় খরা পরিস্থিতি মানুষের জীবনকে দুর্বিষহ করে তোলে। অত্যধিক তাপদাহে নানা রোগ-বালাইয়ের প্রাদুর্ভাব ঘটে। বিশুদ্ধ খাবার পানির অভাবে মানুষের ও পশুপাখির কষ্ট হয় ।
নদী-ভাঙন: নদীমাতৃক বাংলাদেশের বুকে ছোটো-বড়ো বহু নদী প্রবহমান। নদীর ধর্মই হলো এক কূল ভাঙা আর অন্য কূল গড়া । নদীর এই ভাঙা-গড়ার খেলায় এ দেশের কত মানুষকে যে বাস্তুচ্যুত হতে হয়, তার ইয়ত্তা নেই। নদীর তীরে বাস-করা মানুষের ঘরবাড়ি, সহায়-সম্বল নদীর গর্ভে বিলীন হয়ে যায়। এই দুর্যোগের কবলে পড়ে মানুষ উদ্বাস্তুর জীবন যাপন করে এবং কিছু কালের জন্য হলেও হয়ে পড়ে ঠিকানাবিহীন ।
ভূমিধস ও ভূমিক্ষয়: ভূমিধস বাংলাদেশের একটি প্রাকৃতিক দুর্যোগ, যা পাহাড়ি এলাকায় সংঘটিত হয়। চট্টগ্রাম, রাঙামাটি, বান্দরবান, খাগড়াছড়ি, কক্সবাজার, সিলেট প্রভৃতি পাহাড়ি অঞ্চলে প্রায় প্রতি বছর ভূমিধসের ঘটনা ঘটে। পাহাড়ের গায়ে অপরিকল্পিতভাবে গৃহ নির্মাণের কারণে ভূমিধসে অনেক প্রাণহানির ঘটনা ঘটে। প্রবল বায়ুপ্রবাহ, অধিক বৃষ্টিপাত, নির্বিচারে পাহাড় কাটা ভূমিধসের মূল কারণ। এই ধরনের আর একটি দুর্যোগের নাম ভূমিক্ষয়। ভূমিক্ষয়ের কারণে প্রত্যক্ষভাবে মানুষের ক্ষতি হয় না বটে, তবে তা দীর্ঘ মেয়াদে মানুষের ক্ষতির কারণ হয়। ভূমিক্ষয়ের মূল কারণ অপরিকল্পিতভাবে বনের গাছ কেটে ফেলা। মাটিকে ক্ষয়ের হাত থেকে বাঁচায় গাছ; এই গাছ কেটে ফেলার ফলে প্রবল বর্ষণে মাটির উপরের স্তর ক্ষয়ে যায়। এতে ভূমির উচ্চতাই শুধু কমে, তাই নয়, জমির উর্বরতাও নষ্ট হয়।
ভূমিকম্প: অন্যান্য দুর্যোগের মতো ভূমিকম্পও বাংলাদেশে মাঝে মাঝে আঘাত হানে। ভূমিকম্পের মাত্রা বেড়ে গেলে ঘরবাড়ি, রাস্তাঘাট ভেঙে পড়ে। তাতে যোগাযোগ ব্যবস্থার অবনতি ঘটে। গত একশো বছরে বাংলাদেশে মারাত্মক কোনো ভূমিকম্প হয়নি। তবে অপরিকল্পিত নগরায়ণের কারণে যে কোনো সাধারণ ভূমিকম্পেও ঢাকা-চট্টগ্রামসহ বড়ো বড়ো শহর মারাত্মক ক্ষতির মুখোমুখি হতে পারে ।
দুর্যোগ মোকাবেলা ও প্রতিকারঃ দুর্যোগ মোকাবেলায় বাংলাদেশ সরকার সব সময়েই প্রয়োজনীয় পদক্ষেপ গ্রহণ করে থাকে। এজন্য দুর্যোগ ব্যবস্থাপনা ব্যুরো নামে সরকারের একটি সংস্থা রয়েছে। প্রচার মাধ্যমগুলোও দুর্যোগকালের পূর্বপ্রস্তুতি ও সম্ভাব্য মোকাবেলার বিষয়টি দেশের প্রান্তিক পর্যায় পর্যন্ত প্রচারের ব্যবস্থা করে। দুর্যোগের আগে ও পরে সরকারের সবগুলো সংস্থা সতর্ক থাকে, যাতে ক্ষয়ক্ষতির পরিমাণ যথাসাধ্য কমিয়ে রাখা যায় ।
উপসংহার: এক সময়ে মানুষ প্রকৃতির খেয়ালখুশির উপর নিজেদের ছেড়ে দিতে বাধ্য হতো। কিন্তু মানুষ এখন ক্রমান্বয়ে প্রকৃতিকে নিয়ন্ত্রণের চেষ্টা করছে। ভূমিকম্পের আগামবার্তা এখনো আবিষ্কার করা সম্ভব না হলেও ভূ- উপগ্রহের মাধ্যমে মানুষ এখন ঘূর্ণিঝড়, জলোচ্ছ্বাসের মতো দুর্যোগের আগাম খবর পায়। অচিরে হয়তো ভূমিকম্পের আগাম বার্তাও পেয়ে যাবে। হয়তো সেদিন আর দূরে নয়, যখন প্রকৃতির যাবতীয় দুর্যোগকে মানুষ তার প্রযুক্তি দিয়ে নিয়ন্ত্রণ করতে পারবে।
"
বিশ্বকোষ,"ভূমিকা: বিশ্বকোষ হলো কোনো গ্রন্থ বা গ্রন্থমালা, যেখানে জ্ঞানের সকল শাখার নানাবিধ বিষয়ে লেখা সংকলিত থাকে। লেখাগুলো নিবন্ধ আকারে সংশ্লিষ্ট ভাষার বর্ণানুক্রমে কিংবা বিষয় অনুযায়ী সজ্জিত থাকে। পৃথিবীর সকল জ্ঞানশাখা বা শৃঙ্খলার বিষয়াবলি এতে স্থান পায়। তবে এমন বিশ্বকোষও রয়েছে যাতে একটি নির্দিষ্ট জ্ঞানশাখার বিভিন্ন বিষয়ের উপর লিখিত নিবন্ধ সজ্জিত থাকে। যেমন – আইনকোষ, অর্থনীতিকোষ ইত্যাদি। বাংলায় বিশ্বকোষ শব্দটি ইংরেজি ‘এনসাইক্লোপিডিয়া' শব্দের প্রতিশব্দ। একটি বিশ্বকোষ সংকলনে যুক্ত থাকেন নানা বিষয়ের বিশেষজ্ঞগণ। তাঁদের রচিত নিবন্ধগুলো তাই বিশ্বস্ত ও নির্ভরযোগ্য হিসেবে পরিগণিত হয়। বিশ্বকোষে সংকলিত নিবন্ধগুলো সংক্ষিপ্ত হলেও সেগুলো একেকটি বিষয়ের উপর গভীর ধারণা দেয়। বর্তমানে বিশ্বকোষের মুদ্রিত রূপ ছাড়াও কম্পিউটারে ব্যবহারযোগ্য রূপও পাওয়া যায়।
বিশ্বকোষের বৈশিষ্ট্য: প্রতিটি বিশ্বকোষের কিছু সাধারণ বৈশিষ্ট্য রয়েছে। প্রথমত, বিশ্বকোষে অন্তর্ভুক্ত ভুক্তিগুলো সুবিন্যস্ত হতে হয়, যাতে পাঠক দ্রুত এবং অল্প আয়াসে কোনো বিষয়ের তথ্য খুঁজে পায়। দ্বিতীয়ত, বিভিন্ন বিষয় সন্নিবেশের কারণে এটি আয়তনে বৃহৎ হয়ে থাকে। কখনো অনেকগুলো খণ্ডে প্রকাশিত হয়। এটি কোষগ্রন্থসমূহের মধ্যে সবচেয়ে বড়ো। তৃতীয়ত, বিশ্বকোষের তথ্যাদিকে নির্ভরযোগ্য সূত্র থেকে সংগ্রহ করতে হয়। কারণ, নির্ভরযোগ্যতা বিশ্বকোষের একটি গুরুত্বপূর্ণ বৈশিষ্ট্য। চতুর্থত, পরিবর্তিত তথ্যের আলোকে বিশ্বকোষকে নিয়মিত হালনাগাদ করতে হয়। তাই বিশ্বকোষের কাজকে কখনো সমাপ্ত বলে ভাবা যায় না ।
বিশ্বকোষের প্রকারভেদ: বেশ কয়েক রকমের বিশ্বকোষ দেখা যায়। বিষয়ের ব্যাপকতার ভিত্তিতে বিশ্বকোষ দুই ধরনের: ১. সাধারণ বিশ্বকোষ। ২. বিষয়ভিত্তিক বিশ্বকোষ। প্রকাশের মাধ্যম বিবেচনায় বিশ্বকোষ দুই ধরনের: ১. মুদ্রিত ও ২. ডিজিটাল। প্রতিষ্ঠানের অধীনে নির্ধারিত বিশেষজ্ঞ কর্তৃক ছাড়াও এক ধরনের বিশ্বকোষ রয়েছে যা স্বেচ্ছাসেবী লেখকরা সংকলন করেন। নিচে কয়েক ধরনের বিশ্বকোষ সম্পর্কে আলোচনা করা হলো:

ক. সাধারণ বিশ্বকোষ: এ ধরনের বিশ্বকোষে বিষয়ের ব্যাপকতা দেখা যায়। সংশ্লিষ্ট বিষয়ের বিশেষজ্ঞগণ এই বিশ্বকোষের ভুক্তিতে কাজ করেন। তাঁদের লেখা নাতিদীর্ঘ নিবন্ধের মাধ্যমে একেকটি বিষয়ের আলোচনা বা তথ্য তুলে ধরা হয়। ‘এনসাইক্লোপিডিয়া ব্রিটানিকা' এ ধরনের বিশ্বকোষ ।
খ. বিষয়ভিত্তিক বিশ্বকোষ: কোনো নির্দিষ্ট বিষয়ে সাধারণ বিশ্বকোষে প্রদত্ত বর্ণনা ছাড়াও আরো গভীর ধারণা পেতে বিষয়ভিত্তিক বিশ্বকোষ ব্যবহার করতে হয়। বিষয়ভিত্তিক বিশ্বকোষগুলো কেবল ওই বিষয়সংশ্লিষ্ট হয়ে থাকে। ‘আইনকোষ’, ‘এনসাইক্লোপিডিয়া অব ল্যাঙ্গুয়েজ অ্যান্ড লিঙ্গুইস্টিকস' এ ধরনের বিশ্বকোষ ।
গ. বৈদ্যুতিন বিশ্বকোষ বা ডিজিটাল বিশ্বকোষ: প্রযুক্তির উৎকর্ষের যুগে অনেকেই মুদ্রিত বিশ্বকোষের পরিবর্তে কম্পিউটার বা মুঠোফোনে বিশ্বকোষ ব্যবহার করছে। এগুলোকে বৈদ্যুতিন বা ডিজিটাল বিশ্বকোষ বলা হয়। এ ধরনের বিশ্বকোষ হালনাগাদ রাখা সহজ ।
ঘ. স্বেচ্ছাসেবী লেখকদের বিশ্বকোষ: ইনটারনেটে কিছু বিশ্বকোষ রয়েছে যা স্বেচ্ছাশ্রমে সংকলিত হয়। পৃথিবীর নানা প্রান্ত হতে স্বেচ্ছাসেবী লেখকগণ অনলাইনে বিশ্বকোষকে সমৃদ্ধ করেন। ‘উইকিপিডিয়া’ এ ধরনের বিশ্বকোষ।
বিশ্বকোষের ভুক্তি: বিশ্বকোষে বিভিন্ন বিষয় নিয়ে সংক্ষিপ্ত নিবন্ধ অন্তর্ভুক্ত থাকে। এগুলোকে বলা হয় ভুক্তি। অভিধানের চেয়ে বিশ্বকোষের ভুক্তি আলাদা হয়ে থাকে। সাধারণ অভিধানে একটি শব্দের ব্যুৎপত্তি, উচ্চারণ, সংজ্ঞা, বাক্যে প্রয়োগ ইত্যাদি থাকে। কিন্তু বিশ্বকোষের ভুক্তিগুলো হয় দীর্ঘ। বর্ণনা এবং ভাবগত বিবেচনায় এর ব্যাপ্তি অভিধানের চেয়ে বেশি। বিষয়ের শিরোনাম সম্পর্কিত তথ্য নিয়ে রচিত নিবন্ধই বিশ্বকোষের ভুক্তি । ভুক্তির মধ্যে প্রয়োজন অনুযায়ী মানচিত্র, সারণি, ছবি, পরিসংখ্যান কিংবা গ্রন্থপঞ্জিও অন্তর্ভুক্ত হতে পারে। অধিকাংশ বিশ্বকোষে ভুক্তি রচয়িতার নাম ভুক্তির নিচে সংযুক্ত থাকে।
ভুক্তির মধ্যে কিছু শব্দ বা শব্দগুচ্ছ আলাদাভাবে চিহ্নিত করা হয়। এর অর্থ, এই শব্দ বা শব্দগুচ্ছ দিয়ে আলাদা ভুক্তি রয়েছে। পাঠক প্রয়োজনে সেসব ভুক্তি পাঠ করে নির্দিষ্ট বিষয়ে পরিষ্কার ধারণা নিতে পারেন। অনলাইন বিশ্বকোষে এগুলো আলাদা রঙের হয় এবং তাতে ক্লিক করলে সেই বিষয়ের আলোচনা সামনে চলে আসে।
পৃথিবীর বিখ্যাত কিছু বিশ্বকোষ: প্রায় দুই হাজার বছর ধরে বিশ্বকোষের চর্চা হচ্ছে। তবে আঠারো শতকের মাঝামাঝি সময়ে কয়েকজন ফরাসি পণ্ডিত Encyclopedia নামে গ্রন্থমালা প্রকাশ করেন। পৃথিবীময় যে জ্ঞান রয়েছে তা সংগ্রহ ও সুবিন্যস্ত করে সমকালীন পাঠক ও ভবিষ্যৎ প্রজন্মের কাছে পৌঁছে দেওয়া তাদের উদ্দেশ্য ছিল। এর পর ১৭৬৮–১৭৭১ সালে ইংরেজি বিশ্বকোষ ‘এনসাইক্লোপিডিয়া ব্রিটানিকা' প্রকাশিত হয়। এটি এখন ৩২ খণ্ডের মুদ্রিত বইয়ে এবং অনলাইনে তাদের নিজস্ব ওয়েবসাইটে পাওয়া যায়। এছাড়া ‘এনসাইক্লোপিডিয়া আমেরিকানা’, ‘কলিয়ার্স এনসাইক্লোপিডিয়া’, ‘চেম্বার্স এনসাইক্লোপিডিয়া’, ‘এভরিম্যানস এনসাইক্লোপিডিয়া"" ইত্যাদি বিশ্বকোষ অনুসন্ধানী পাঠকদের কাছে জনপ্রিয় হয়েছে।
বাংলা ভাষায় রচিত বিশ্বকোষ: বাংলা ভাষায় জ্ঞানকোষ রচনার প্রথম পদক্ষেপ নেন উইলিয়াম কেরির পুত্র ফেলিক্স কেরি। তিনি ‘এনসাইক্লোপিডিয়া ব্রিটানিকা' অবলম্বনে ‘বিদ্যাহারাবলী' নামক জ্ঞানকোষ রচনার কাজ শুরু করেন। তবে বাংলা ভাষায় যথার্থ বিশ্বকোষ হলো নগেন্দ্রনাথ বসু সংকলিত ‘বিশ্বকোষ'। এর প্রথম খণ্ড সংকলন করেন রঙ্গলাল মুখোপাধ্যায় ও ত্রৈলোক্যনাথ মুখোপাধ্যায়। দ্বিতীয় খণ্ড থেকে ২২তম খণ্ড পর্যন্ত সংকলন করেন নগেন্দ্রনাথ বসু। এই বিশ্বকোষের কাজ শুরু হয় ১৮৮৬ সালে এবং শেষ হয় ১৯১১ সালে। এছাড়া 'ভারতকোষ' বাংলা ভাষায় সংকলিত আরেকটি উল্লেখযোগ্য বিশ্বকোষ। এটি ১৮৮১ থেকে ১৮৯২ সালের মধ্যে রাজকৃষ্ণ রায় ও শরচ্চন্দ্র দেব কর্তৃক সংকলিত হয়।
বাংলা একাডেমি থেকে প্রকাশিত বিশ্বকোষ-জাতীয় গ্রন্থসমূহের মধ্যে ‘বাংলা একাডেমি বিজ্ঞান বিশ্বকোষ -এর নাম উল্লেখযোগ্য। আয়তন, ভুক্তিসমূহের বিন্যাস ও ব্যবহার-যোগ্যতার বিবেচনায় এটি একটি সফল প্ৰয়াস বলা যায়। নওরোজ কিতাবিস্তান ও মুক্তধারা প্রকাশিত চার খণ্ডে সংকলিত 'বাংলা বিশ্বকোষ' (১৯৭২ থেকে ১৯৭৪) একটি সুপরিকল্পিত বিশ্বকোষ, যদিও এটি 'কলাম্বিয়া ভাইকিং ডেস্ক এনসাইক্লোপিডিয়া' অবলম্বনে রচিত। বিভিন্ন প্রতিষ্ঠান থেকে আরো কিছু বাংলা কোষগ্রন্থ প্রকাশিত হয়েছে। তবে এশিয়াটিক সোসাইটি প্রকাশিত ‘বাংলাপিডিয়া' বাংলাদেশে বিশ্বকোষ চর্চায় এ যাবৎকালের শ্রেষ্ঠ পদক্ষেপ। ‘বাংলাপিডিয়া’ বর্তমানে ১৪ খণ্ডে পাওয়া যায়। এর কম্পিউটারে ব্যবহারের সংস্করণ এবং অনলাইন সংস্করণও রয়েছে।
উপসংহার: বিশ্বের সব শৃঙ্খলার ধারণাসমূহ কোনো ব্যক্তির একার পক্ষে ধারণ করা সম্ভব নয়। এমনকি একটি নির্দিষ্ট জ্ঞানশাখার সব বিষয়ও কারো একার পক্ষে জানা সম্ভব নয়। প্রত্যেকের লব্ধ জ্ঞান ও অভিজ্ঞতাকে এক জায়গায় বিন্যস্ত করে সবার জন্য উন্মুক্ত করে দেওয়া বিশ্বকোষের প্রধান লক্ষ্য। কোষগ্রন্থসমূহের মধ্যে বিশ্বকোষ শুধু আয়তনেই বড়ো নয়, জ্ঞানচর্চার এক বিপুল ভান্ডারও বটে। তাই প্রতিটি ভাষায় বিশ্বকোষ থাকা জরুরি।
"
আমাদের জাতীয় পতাকা,"ভূমিকা : জাতীয় পতাকা একটি স্বাধীন জাতির সার্বভৌমত্বের প্রতীক। তাই প্রতিটি স্বাধীন দেশ ও জাতিরই একটি জাতীয় পতাকা আছে। জাতীয় পতাকা দেশের সব মানুষকে দেশপ্রেমে উদ্বুদ্ধ করে। যেকোনো স্বাধীন দেশ বা জাতি তার জাতীয় পতাকাকে সর্বোচ্চ সম্মান প্রদর্শন করে।
জাতীয় পতাকার আকার ও আকৃতি : বাংলাদেশের জাতীয় পতাকায় ঘন সবুজ ক্ষেত্রের উপর স্থাপিত রক্তবর্ণের একটি ভরাট বৃত্ত থাকবে। জাতীয় পতাকার দৈর্ঘ্য ও প্রস্থের অনুপাত ১০:৬। পতাকার দৈর্ঘ্য যদি ৩০৫ সেন্টিমিটার (১০ ফুট) হয়, প্রস্থ ১৮৩ সেন্টিমিটার (৬ ফুট) হবে। লাল বৃত্তটির ব্যাসার্ধ হবে পতাকার দৈর্ঘ্যের পাঁচ ভাগের এক ভাগ। আমাদের জাতীয় পতাকার ডিজাইন করেছেন শিল্পী কামরুল হাসান।
মুক্তিযুদ্ধ ও স্বাধীনতার প্রতীক : বাংলাদেশ একটি স্বাধীন ও সার্বভৌম রাষ্ট্র। এদেশে সকল ধর্মের মানুষের বসবাস রয়েছে। কিন্তু ধর্ম আলাদা হলেও সবার ভেতরে রয়েছে একই জাতিসত্তা। আর তা হলো বাঙালি জাতিসত্তা । বহু ত্যাগের বিনিময়ে মুক্তিযুদ্ধের মধ্য দিয়ে আমরা স্বাধীনতা লাভ করেছি। লাল-সবুজের পতাকা আমাদের সে স্মৃতিকেই বহন করছে। এ পতাকা আমাদের সংগ্রামের ইতিহাসকে তুলে ধরে সব প্রজন্মের সামনে ।
জাতীয় পতাকার বিশেষত্ব : আমাদের জাতীয় পতাকার সবুজ রং বাংলাদেশের শ্যামল প্রকৃতির দিকটিকে তুলে ধরেছে । লাল রং তুলে ধরেছে নবজাগরণের কথা। এছাড়া স্বাধীনতা অর্জনের জন্য এ দেশের মানুষ যে রক্ত দিয়েছে তার ইঙ্গিতও বহন করে লাল রং। মোটকথা, আমাদের দেশের স্বাধীনতা ও প্রকৃতিকে ধারণ করে আছে জাতীয় পতাকা ।
জাতীয় পতাকার গুরুত্ব : জাতীয় পতাকা আমাদের সকল বৈষম্য দূর করে দেয়। আমরা এ পতাকার ছায়াতলে একত্রে মিলিত হই। আমরা পরস্পরের মধ্যে সকল ভেদাভেদ ভুলে যাই । এছাড়া আত্মস্বার্থ ত্যাগ করে দেশের জন্য সর্বস্ব ত্যাগ করার প্রেরণাও আমরা জাতীয় পতাকা থেকে পাই। আমাদের শিক্ষা, সংস্কৃতি ও অগ্রগতির সঙ্গে জাতীয় পতাকা গভীরভাবে জড়িয়ে আছে। হিমালয়ের চূড়া থেকে শুরু করে আমাদের যে কোনো অর্জনেই জাতীয় পতাকা সবার আগে আমাদের হাতে উঠে আসে। আমাদের গৌরবময় ইতিহাসের স্মারক জাতীয় পতাকা। শুধু বর্তমানের নয়, ভবিষ্যতের সকল কর্মপ্রেরণার উৎসও আমাদের জাতীয় পতাকা । জাতীয় পতাকার সম্মান : জাতীয় পতাকার জন্য আমরা গর্ববোধ করি। তাই একে সম্মান করা আমাদের একান্ত দায়িত্ব। বিদ্যালয়ে জাতীয় পতাকা উত্তোলনকালে তার প্রতি শ্রদ্ধা প্রদর্শন করা আমাদের পবিত্র কর্তব্য । এছাড়া অন্যান্য স্থানে বা অনুষ্ঠানে যখনই জাতীয় পতাকা প্রদর্শন করা হোক না কেন, তখনই দাঁড়িয়ে তার প্রতি আমাদের সম্মান প্রদর্শন করা উচিত। যে জাতীয় পতাকাকে সম্মান করে না, সে সকলের ঘৃণার পাত্র । তাকে সকলে দেশদ্রোহী হিসেবে চিহ্নিত করে ।

উপসংহার : জাতীয় পতাকা আমাদের সকলের কাছে অত্যন্ত মর্যাদার ও সম্মানের। বুকের রক্ত দিয়ে হলেও এর সম্মান রক্ষা করা আমাদের কর্তব্য। আমাদের লক্ষ লক্ষ বীর শহিদ এ পতাকার জন্যই তাঁদের জীবনদান করেছেন। যখন নীল আকাশের মাঝে আমাদের এ পতাকা উড়তে থাকে, তখন তা দেখে গর্বে আমাদের বুক ভরে যায়।
"
দর্শনীয় স্থান,"ভূমিকা : ইতিহাস ও ঐতিহ্যে সমৃদ্ধ আমাদের বাংলাদেশ। বিভিন্ন সময় বিভিন্ন শাসক এ দেশকে শাসন করেছেন। তাঁরা তৈরি করেছেন বিভিন্ন সুরম্য প্রাসাদ, মন্দির, মসজিদ ইত্যাদি। এগুলো এখন আমাদের দর্শনীয় স্থানে পরিণত হয়েছে। এ ছাড়া আমাদের দেশ প্রাকৃতিকভাবেও মনোরম। এ দেশের বন, পাহাড়, সমুদ্র, জঙ্গলও আমাদের দর্শনীয় স্থানে পরিণত হয়েছে ।
বাংলাদেশের দর্শনীয় স্থান : বাংলাদেশের ঐতিহাসিক দর্শনীয় স্থানগুলোর মধ্যে উল্লেখযোগ্য হলো : দিনাজপুরের কান্তজী মন্দির, নওগাঁর পাহাড়পুর, বগুড়ার মহাস্থানগড়, নাটোরের দিঘাপতিয়া রাজবাড়ি (উত্তরা গণভবন) ও রানি ভবানীর বাড়ি, পুঠিয়ার জমিদারবাড়ি, গাজীপুরের ভাওয়াল রাজবাড়ি, ঢাকার আহসান মঞ্জিল, নারায়ণগঞ্জের সোনার গাঁ, কুমিল্লার ময়নামতি ইত্যাদি। প্রাকৃতিক দর্শনীয় স্থানগুলোর মধ্যে উল্লেখযোগ্য হলো : দিনাজপুরের রামসাগর, নাটোরের চলনবিল, নেত্রকোনার বিড়িসিরি, সিলেটের জাফলং, কক্সবাজার সমুদ্রসৈকত ইত্যাদি ।
দর্শনীয় স্থান হিসেবে নাটোর : রাজশাহী বিভাগের একটি জেলা শহর নাটোর। এর উত্তরে রয়েছে নওগাঁ ও বগুড়া জেলা, দক্ষিণে পাবনা ও কুষ্টিয়া জেলা, পূর্বে পাবনা ও সিরাজগঞ্জ জেলা এবং পশ্চিমে রাজশাহী জেলা অবস্থিত। নাটোর জেলার ইতিহাস ও ঐতিহ্য বেশ প্রাচীন ও সমৃদ্ধ। এখানে ঐতিহাসিক ও প্রাকৃতিক উভয় ধরনের দর্শনীয় স্থান রয়েছে।

নাটোরের ঐতিহাসিক স্থান : ১৮৬৯ সালে নাটোর মহকুমা হিসেবে প্রতিষ্ঠা পায়। পরবর্তীকালে নাটোর
পূর্ণাঙ্গ জেলায় পরিণত হয়। প্রাচীন শহর হওয়ায় নাটোরে অনেক ঐতিহাসিক স্থাপনা লক্ষ করা যায়। তার মধ্যে দিঘাপতিয়া রাজবাড়ি ও ছোটতরফ রাজবাড়ি উল্লেখযোগ্য। রানি ভবানীর কীর্তি নাটোরের মানুষ এখনো শ্রদ্ধাভরে স্মরণ করে।
রানি ভবানীর কীর্তি : একজন দক্ষ জমিদার প্রজাদরদি হিসেবে রানি ভবানীর নাম সর্বজনবিদিত। তিনি অনাড়ম্বর জীবনযাপনের সঙ্গে সঙ্গে সমাজহিতৈষী ও উদার মনোভাবের অধিকারী ছিলেন। তিনি শত শত মন্দির, অতিথিশালা ও রাস্তা নির্মাণ করেন। প্রজাদের পানীয় জলের অভাব দূর করার জন্য তিনি অনেকগুলো পুকুর খনন করেন । তিনি শিক্ষাবিস্তারে আগ্রহী ছিলেন ।
দিঘাপতিয়া রাজবাড়ি : নাটোর শহর থেকে প্রায় ২.৪০ কিলোমিটার দূরে দিঘাপতিয়া রাজবাড়ি অবস্থিত। রাজা দয়ারাম রায় এ রাজবাড়ি প্রতিষ্ঠা করেন । কিন্তু ১৮৯৭ সালে নাটোরে এক ভয়াবহ ভূমিকম্প হয়। এতে দিঘাপতিয়া রাজবাড়ি মারাত্মক ক্ষতিগ্রস্ত হয়। পরে দেশি-বিদেশি স্থপতি ও শিল্পীদের দ্বারা রাজা প্রমদানাথ রায় রাজবাড়িটি পুনর্নির্মাণ করেন। এ রাজবাড়ি প্রায় ৪৩ একর জমির উপর নির্মিত। সমস্ত রাজবাড়িটি উঁচু দেয়াল দ্বারা আবৃত । রাজবাড়িতে ঢোকার মুখে একটি সিংহদ্বার রয়েছে। এ সিংহদ্বারের দুই প্রান্তে দুটি কামান রয়েছে এবং মাথার উপরে রয়েছে একটি সুদৃশ্য বড় ঘড়ি। মূল ভবনের ভেতরের সাজসজ্জা ও আসবাবপত্র এখনো মানুষকে বিস্মিত করে। ভবনের পেছন দিকে রয়েছে একটি বাগান। এখানে দুষ্প্রাপ্য অনেক গাছ আছে। সমস্ত রাজবাড়িটি একটি গভীর ঝিল দ্বারা পরিবেষ্টিত। ১৯৬৭ সালে তৎকালীন গভর্নর মোনায়েম খান দিঘাপতিয়া রাজবাড়িকে ‘দিঘাপতিয়া গভর্নর হাউস' হিসেবে প্রতিষ্ঠা করেন। বাংলাদেশের স্বাধীনতার পর বঙ্গবন্ধু শেখ মুজিবুর রহমান দিঘাপতিয়া রাজবাড়িকে ‘উত্তরা গণভবন' নামে স্বীকৃতি প্রদান করেন ।
ছোটতরফ রাজবাড়ি : নাটোর জেলার বঙ্গজল নামক স্থানে ছোটতরফ রাজবাড়ি অবস্থিত। রাজা চন্দ্রনাথ রায়, যোগেন্দ্রনাথ রায়, জীতেন্দ্রনাথ রায় ও বীরেন্দ্রনাথ রায়ের তত্ত্বাবধানে রাজবাড়িটি পরিচালিত হতো। বর্তমানে এটি প্রত্নতত্ত্ব অধিদপ্তরের অধীনে রয়েছে। ছোট তরফের ভেতরে অনেকগুলো গভীর পুকুর রয়েছে। রাজবাড়ির সীমার মধ্যে মন্দির রয়েছে সাতটি। এ ছাড়া দুটি বড় ভবন এবং বেশ কয়েকটি ছোট ভবন রয়েছে।
চলনবিল : নাটোরের প্রাকৃতিক দর্শনীয় স্থানগুলোর মধ্যে চলনবিল একটি । বর্ষার সময় চলনবিল পানিতে ভরে যায়। তখন এর সৌন্দর্যে আকৃষ্ট হয়ে অনেক পর্যটক এখানে বেড়াতে আসে। চলনবিলের উপর নৌকায় ঘুরে তারা এর প্রাকৃতিক সৌন্দর্য সম্পূর্ণভাবে উপভোগ করে ৷
নাটোরের কাঁচাগোল্লা : ঐতিহাসিকভাবে নাটোরের কাঁচাগোল্লা মিষ্টি সুপ্রসিদ্ধ। দুধ দ্বারা কাঁচাগোল্লা প্ৰস্তুত করা হয় । শুধু বাংলাদেশে নয়, বিশ্বব্যাপী এ মিষ্টির খ্যাতি রয়েছে।


উপসংহার : শিল্পীর তুলিতে আঁকা ছবির মতো সুন্দর বাংলাদেশ। বাংলাদেশের সৌন্দর্যের কোনো তুলনা নেই। ঐতিহাসিক ও প্রাকৃতিক উভয় দিক থেকেই আমাদের দেশ সমৃদ্ধ । আমরা অনেকেই টাকা খরচ করে দেশের বাইরের সৌন্দর্য দেখতে যাই। কিন্তু আমাদের দেশ যে সৌন্দর্যের লীলাভূমি তা হয়তো অনেকেই জানি না। দেশকে ভালোভাবে চিনে-জেনে দেশের সৌন্দর্য উপভোগে আমাদের তৎপর হওয়া উচিত ।"
বাংলাদেশের নদনদী,"ভূমিকা : কবি জীবনানন্দ দাশ বাংলাদেশে অসংখ্য নদীর সমাবেশ দেখে একে 'জলাঙ্গীর ঢেউয়ে ভেজা বাংলা’ বলে অভিহিত করেছেন। ছোট-বড় প্রায় সাত শ নদী এ দেশকে ঘিরে রয়েছে। নদীকে ঘিরে গড়ে উঠেছে এ দেশের অনেক জনপদ। মায়ের মতো স্নেহ দিয়ে নদীগুলো এ দেশ ঘিরে রেখেছে। তাই এদেশকে নদীমাতৃক দেশ বলা হয় ৷
বাংলাদেশের প্রধান প্রধান নদনদী : বাংলাদেশের সব নদীর একটি সম্পূর্ণ তালিকা প্রস্তুত করা বেশ কঠিন কাজ । তবে এ দেশের প্রধান কিছু নদীর নাম আমাদের সবারই জানা। সেগুলো হলো : পদ্মা, মেঘনা, যমুনা, ব্রহ্মপুত্র, কর্ণফুলী ও মাতামুহুরী ।
পদ্মা : বাংলাদেশের প্রধান নদী পদ্মা। হিমালয়ের গঙ্গোত্রী হিমবাহ থেকে এর উৎপত্তি। ভারতে এ নদীর নাম গঙ্গা। মূলত গঙ্গা নদীর যে ধারাটি বাংলাদেশে প্রবেশ করেছে, তার নামই পদ্মা। এ নদী রাজশাহী জেলার দক্ষিণ দিক দিয়ে প্রবাহিত হয়ে গোয়ালন্দের নিকট যমুনা নদীর সঙ্গে মিলিত হয়েছে। পদ্মার প্রধান শাখা নদীগুলো হচ্ছে : কুমার, মাথাভাঙ্গা, ভৈরব, গড়াই, মধুমতী ও আড়িয়াল খাঁ। মহানন্দা পদ্মার প্রধান উপনদী ।
মেঘনা : মেঘনা নদীর জন্ম আসামের পাহাড়ে। সিলেটের সুরমা ও কুশিয়ারা নদীর মিলিত স্রোত আজমিরিগঞ্জের কাছে এসে 'কালনী' নামে পরিচিতি পেয়েছে। শেষে কিশোরগঞ্জ জেলার ভৈরববাজারের কাছে এসে এ নদী মেঘনা নাম ধারণ করেছে। ব্রাহ্মণবাড়িয়ার তিতাস ও চাঁদপুরের ডাকাতিয়া মেঘনার দুটি প্রধান শাখা নদী । গোমতী, মনু, বাউলাই মেঘনার উপনদী।
যমুনা : যমুনার উৎস হিমালয় পর্বতে। যমুনা নদী গোয়ালন্দের কাছে এসে পদ্মা নদীর সঙ্গে মিলিত হয়েছে। ধলেশ্বরী যমুনার প্রধান শাখা নদী। ধরলা, তিস্তা, করতোয়া ও আত্রাই যমুনার উপনদী ।
কর্ণফুলী : কর্ণফুলী নদীর জন্ম আসামের লুসাই পাহাড়ে। রাঙ্গামাটি ও চট্টগ্রামের উপর দিয়ে প্রবাহিত হয়ে এ নদী বঙ্গোপসাগরে পড়েছে। এ নদীর দৈর্ঘ্য প্রায় ২৭৪ কিলোমিটার। কর্ণফুলী নদী অত্যন্ত খরস্রোতা। এ নদীর উপর বাঁধ দিয়েই নির্মিত হয়েছে কাপ্তাই পানিবিদ্যুৎ কেন্দ্র। এ নদীর তীরেই গড়ে উঠেছে কর্ণফুলী কাগজ ও রেশম শিল্প-কারখানা। কর্ণফুলীর প্রধান উপনদী হচ্ছে হালদা, বোয়ালখালী ও কাসালং ।

ব্রহ্মপুত্র : হিমালয় পর্বতের কৈলাস শৃঙ্গের মানস সরোবরে এ নদের উৎপত্তি। তিব্বতের পূর্ব দিক ও আসামের পশ্চিম দিক দিয়ে এ নদ প্রবাহিত হয়ে কুড়িগ্রাম জেলার মধ্য দিয়ে বাংলাদেশে প্রবেশ করেছে। বংশী ও শীতলক্ষ্যা ব্রহ্মপুত্রের প্রধান শাখা নদী। ধরলা ও তিস্তা এর উপনদী।
আমাদের দৈনন্দিন জীবনে নদ-নদীর প্রভাব : নদীর সঙ্গে আমাদের জীবন গভীরভাবে জড়িত। আমাদের যাতায়াতের অন্যতম প্রধান মাধ্যম হচ্ছে নদীপথ। নদীকে ঘিরে গড়ে উঠেছে এ দেশের অনেক ব্যবসা- বাণিজ্যকেন্দ্র । আমাদের কৃষিক্ষেত্র অনেকাংশেই নদীর ওপর নির্ভরশীল। এ দেশের কবি-সাহিত্যিক ও শিল্পীরা নদীকে নিয়ে সৃষ্টি করেছেন অসংখ্য সাহিত্যকর্ম ।
নদ-নদীর উপকারিতা : বাংলাদেশকে সবুজে-শ্যামলে ভরে তোলার পেছনে নদ-নদীর ভূমিকা অপরিসীম । নদীর পানিতে বয়ে আসা পলি প্রাকৃতিকভাবে আমাদের মাটিকে উর্বর করেছে। আমাদের কৃষির অগ্রগতিতে তাই নদীর ভূমিকা বেশ গুরুত্বপূর্ণ। কৃষিক্ষেত্র ছাড়াও নদীগুলো মিঠা পানির মাছের অন্যতম উৎস। নদীতে মাছ ধরে জীবিকা নির্বাহ করে অসংখ্য মানুষ। দেশীয় প্রয়োজন মিটিয়েও মাছ বিদেশে রপ্তানি করে প্রচুর বৈদেশিক মুদ্রা আয় করা হয়। এ ছাড়া পরিবহন-সংক্রান্ত কাজেও নদীকে ব্যবহার করা হয়। একশ্রেণির মানুষ এ কাজ করেই তাদের জীবিকা নির্বাহ করে ।
নদ-নদীর অপকারিতা : নদীর কিছু অপকারিতাও আমাদের চোখে পড়ে। বর্ষাকালে নদীগুলো ফুলে-ফেঁপে ওঠে। তখন বন্যা দেখা দেয়। এ ছাড়া নদীর প্রবল স্রোতে ভাঙন শুরু হয়। কখনো কখনো কোনো কোনো গ্রাম ভাঙতে ভাঙতে নদীর মাঝে সম্পূর্ণ হারিয়ে যায়। এর ফলে ক্ষতিগ্রস্ত হয় মানুষের ঘরবাড়ি, জমিজমা, গাছপালা, গবাদিপশু ও গৃহসামগ্রী। অনেক সময় নদীর প্রবল স্রোতে মানুষের জীবনহানিও ঘটে। এক গবেষণায় দেখা গেছে, বাংলাদেশে প্রতিবছর প্রায় দশ লক্ষ মানুষ নদীভাঙনের শিকার হয় ।
উপসংহার : নদ-নদী বাংলাদেশকে করেছে সমৃদ্ধ। এ দেশকে ঘিরে রেখেছে চারদিক থেকে। নদ-নদীগুলো এ দেশের গৌরব। তবে বর্তমানে সে গৌরব ম্লান হতে চলেছে। নদীগুলো ভরাট হয়ে হারিয়ে ফেলছে তাদের স্বাভাবিক গতিপথ। তাই এ বিষয়ে এখনই আমাদের কার্যকর পদক্ষেপ নেওয়া উচিত।
"
জাতীয় কবি কাজী নজরুল ইসলাম,"ভূমিকা : ‘থাকব না ক বদ্ধ ঘরে/ দেখব এবার জগৎটাকে
কেমন করে ঘুরছে মানুষ/ যুগান্তরের ঘূর্ণিপাকে ।
(সংকল্প : কাজী নজরুল ইসলাম)
অনেক খ্যাতিমান কবির কবিতায় বাংলা সাহিত্য সমৃদ্ধ হয়েছে। তবে কাজী নজরুল ইসলাম তাঁদের মধ্যে
ব্যতিক্রম। তিনি বিদ্রোহী কবি, মানবতার কবি, প্রেমের কবি। তিনি আমাদের জাতীয় কবি। বাংলা ভাষা- ভাষী মানুষ বাংলা সাহিত্যে তাঁর অবদান কোনো দিন ভুলবে না ।

কবির জন্মপরিচয় : ১৮৯৯ সালের ২৪ মে (১৩০৬ বঙ্গাব্দের ১১ জৈষ্ঠ্য) পশ্চিমবঙ্গের বর্ধমান জেলার চুরুলিয়া গ্রামে জন্মগ্রহণ করেন। তাঁর পিতার নাম কাজী ফকির আহমদ এবং মাতার নাম জায়েদা খাতুন। ছেলেবেলায় নজরুলের নাম ছিল দুঃখু মিয়া ।
কবির শিক্ষাজীবন : ছোট থেকেই নজরুল ছিলেন অত্যন্ত মেধাবী। গ্রামের মক্তব থেকে তিনি প্রাইমারি পাস করেন। এরপর তিনি ময়মনসিংহের ত্রিশালের দরিরামপুর হাইস্কুলে কিছুকাল পড়ালেখা করেন। তারপর তিনি ভর্তি হন বর্ধমান জেলার রানীগঞ্জ সিয়ারসোল রাজ হাইস্কুলে। এখানে দশম শ্রেণির ছাত্র থাকা অবস্থায় তিনি ৪৯ নম্বর বেঙ্গলি রেজিমেন্টে সৈনিক হয়ে প্রথম মহাযুদ্ধে যোগদান করেন। নজরুলের প্রাতিষ্ঠানিক পড়াশোনার এখানেই ইতি ঘটে।
কবির কর্মজীবন : নজরুল বারো বছর বয়সে লেটোর গানের দলে যোগ দেন। সেখান থেকে তিনি সামান্য কিছু রোজগার করতেন। এরপর তিনি আসানসোলের এক রুটির দোকানে মাসিক এক টাকা বেতনে চাকরি নেন। বাঙালি পল্টনে সৈনিক হিসেবে কিছুকাল অতিবাহিত করার পর কাব্যসাধনায় তিনি পুরোপুরি নিয়োজিত হন। সাংবাদিক হিসেবেও তিনি যথেষ্ট কৃতিত্ব দেখিয়েছেন। তাঁর সম্পাদনায় প্রকাশিত হয় নবযুগ, লাঙল ও ধূমকেতু পত্রিকা। পত্রিকাগুলো যথেষ্ট জনপ্রিয় হয়েছিল।
কবির কাব্যপ্রতিভা : ১৯২০ সাল থেকে নজরুল পুরোপুরি সাহিত্য রচনায় মনোনিবেশ করেন। তাঁর প্রথম প্রকাশিত কবিতার নাম 'মুক্তি'। কিন্তু যে কবিতা তাঁকে খ্যাতি এনে দেয় তার নাম 'বিদ্রোহী'। পরবর্তীকালে তিনি বিদ্রোহী কবি হিসেবে সমধিক পরিচিতি লাভ করেন। ‘আনন্দময়ীর আগমনে' কবিতাটি রচনা করে তিনি ব্রিটিশ শাসকদের ব্যঙ্গ করেছিলেন। এ কারণে তাঁকে কারাবরণও করতে হয়েছে।
সাহিত্যকীর্তি : কাজী নজরুল ইসলাম খুব অল্প সময় সাহিত্য সাধনার সুযোগ পেয়েছিলেন। তার মধ্যেই তিনি রচনা করেছিলেন অগ্নিবীণা, বিষের বাঁশী, চক্রবাক, দোলনচাঁপা, ফণীমনসা প্রভৃতি কাব্যগ্রন্থ এবং কুহেলিকা, মৃত্যুক্ষুধা প্রভৃতি উপন্যাস। তিনি প্রায় দুই হাজারের মতো গান রচনা করেছেন। তাঁর গানের সুরের বৈচিত্র্য আমাদের মুগ্ধ করে । মানুষ এখনো শ্রদ্ধা সহকারে তাঁর গান শোনে।
সংবর্ধনা, সম্মাননা ও পুরস্কার : ১৯২৯ সালে কলকাতা অ্যালবার্ট হলে নজরুলকে জাতির পক্ষ থেকে সম্মাননা জানানো হয়। ১৯৩৮ সালে কলকাতায় অনুষ্ঠিত বঙ্গীয় মুসলমান সাহিত্য সম্মেলনে নজরুলকে সভাপতির পদে সমাসীন করে সম্মান দেখানো হয়। ১৯৪৫ সালে কলকাতা বিশ্ববিদ্যালয় নজরুলকে ‘জগত্তারিণী স্বর্ণপদক' প্রদান করে। ১৯৬০ সালে ভারত সরকার তাঁকে পদ্মভূষণ উপাধি দেয়। ঢাকা বিশ্ববিদ্যালয় থেকে ১৯৭৫ সালে তাঁকে ডি.লিট উপাধি প্রদান করা হয়। ১৯৭৬ সালে তিনি একুশে পদক লাভ করেন ।
কবির অসুস্থতা : ১৯৪২ সালে কবি মস্তিষ্কের পক্ষাঘাত রোগে আক্রান্ত হয়ে অসুস্থ হয়ে পড়েন। তাঁকে চিকিৎসার জন্য বিশ্বের বিভিন্ন দেশে পাঠানো হলেও সুস্থ হননি তিনি। এর পর থেকে মৃত্যুর পূর্ব পর্যন্ত তিনি ছিলেন নির্বাক ।

কবির বাংলাদেশে আগমন : ১৯৭২ সালে বঙ্গবন্ধু শেখ মুজিবুর রহমানের প্রচেষ্টায় অসুস্থ কবিকে ঢাকায় আনা হয়। তাঁকে বাংলাদেশের নাগরিকত্ব প্রদান করা হয় এবং জাতীয় কবির মর্যাদায় অধিষ্ঠিত করা হয় ।
মৃত্যু : বাংলাদেশে অবস্থানকালে ১৯৭৬ সালের ২৯ আগস্ট কবি মৃত্যুবরণ করেন। ঢাকা বিশ্ববিদ্যালয় মসজিদ প্রাঙ্গণে তাঁকে পূর্ণ সামরিক মর্যাদায় দাফন করা হয়। প্রতিবছরই তাঁর জন্ম ও মৃত্যুবার্ষিকীতে তাঁর সমাধিতে সবাই শ্রদ্ধা জ্ঞাপন করে ।
উপসংহার : বাঙালির গর্ব নজরুল। বাঙালির প্রিয় কবি নজরুল। তিনি তাঁর সৃষ্টির দ্বারাই বাংলা সাহিত্যে অমরত্ব পেয়েছেন । বাঙালি জাতি চিরকাল তাঁকে শ্রদ্ধাভরে স্মরণ করবে। তাঁর সাহিত্য যুগ যুগ ধরে অন্যায়ের বিরুদ্ধে প্রতিবাদ করতে আমাদের প্রেরণা জোগাবে। নজরুল শুধু একটি সময়ের কবি নন। তিনি সব সময়ের সব মানুষের কবি।
"
শহিদ মিনার,"ভূমিকা :
‘আমার ভাইয়ের রক্তে রাঙানো একুশে ফেব্রুয়ারি আমি কি ভুলিতে পারি
ছেলে হারা শত মায়ের অশ্রু গড়ায়ে ফেব্রুয়ারি
আমি কি ভুলিতে পারি
প্রতিবছর একুশে ফেব্রুয়ারিতে প্রভাতফেরির এ গান গেয়ে আমরা শহিদ মিনারে যাই। সেখানে ফুল দিয়ে ভাষাশহিদদের প্রতি আমরা শ্রদ্ধা জানাই। শহিদ মিনার এদিন ফুলে ফুলে ছেয়ে যায়। আমাদের মনে করিয়ে দেয় মায়ের ভাষা আমাদের কাছে কত আপন। এ ভাষার মর্যাদা রক্ষা করতেই বাংলার ছেলেরা রাজপথে প্রাণ দিয়েছিল। তাদের স্মৃতি রক্ষার্থেই নির্মিত হয়েছে শহিদ মিনার ।
শহিদ মিনার সৃষ্টির পটভূমি : ১৯৫২ সালের ২৬ জানুয়ারি নিখিল পাকিস্তান মুসলিম লীগের ডাকা অধিবেশনে পাকিস্তানের প্রধানমন্ত্রী খাজা নাজিমুদ্দীন ঘোষণা করেন ‘উর্দুই হবে পাকিস্তানের একমাত্র রাষ্ট্রভাষা । '
এ ঘোষণার প্রতিবাদে ৪ ফেব্রুয়ারি প্রতিবাদ দিবস, ১১ ও ১৩ ফেব্রুয়ারি পতাকা দিবস পালিত হয়। সেখান থেকে ঘোষণা দেওয়া হয় ২১ ফেব্রুয়ারি রাষ্ট্রভাষা দিবস পালিত হবে। এ ঘোষণার প্রেক্ষিতে শাষকগোষ্ঠী ২১ ফেব্রুয়ারিতে সকল প্রকার সভা, মিছিল, মিটিং ও শোভাযাত্রা নিষিদ্ধ করার জন্য ১৪৪ ধারা জারি করে। কিন্তু ছাত্রজনতা এ বাধাকে অতিক্রম করে মিছিল নিয়ে এগিয়ে যায় সামনের দিকে। ঢাকা মেডিকেল কলেজের সামনে মিছিলটি আসতেই পুলিশ তার ওপর গুলি চালায়। পুলিশের গুলিতে নিহত হন সালাম, জব্বার, রফিক, বরকত, শফিউরসহ আরও অনেকে । তাঁদের স্মৃতি রক্ষার্থেই গড়ে ওঠে
""
স্মৃতির শহিদ মিনার ।
প্রথম শহিদ মিনার : ২১ ফেব্রুয়ারির শহিদদের স্মৃতি রক্ষার্থে ২২ ও ২৩ ফেব্রুয়ারি অক্লান্ত পরিশ্রম করে ছাত্রজনতা একটি শহিদ মিনার তৈরি করে। এ কাজে অংশ নেয় তিন শ ছাত্র ও দুজন রাজমিস্ত্রি । প্ৰথম শহিদ মিনার তৈরির জন্য সাইদ হায়দার একটি নকশা প্রণয়ন করেন। তাঁর নকশায় শহিদ মিনারের উচ্চতা নয় ফুট থাকলেও তৈরির পর এটির উচ্চতা হয় এগারো ফুট। শহিদ শফিউরের পিতা ২৪ ফেব্রুয়ারি এটি উদ্বোধন করেন। কিন্তু কয়েক দিন পরই পাকিস্তানি শাসকগোষ্ঠী এ শহিদ মিনারটি ভেঙে ফেলে। তবে বাঙালির হৃদয় থেকে তারা এ মিনারের স্মৃতি মুছে দিতে পারেনি। কবি আলাউদ্দীন আল আজাদের ভাষায় :
ইটের মিনার ভেঙেছে ভাঙুক
একটি মিনার গড়েছি আমরা চার-কোটি পরিবার
আজকের শহিদ মিনার : বর্তমান শহিদ মিনারটির নকশা করেন স্থপতি হামিদুর রহমান। পরবর্তীকালে শহিদ মিনারটি আরও সংস্কার করা হয়। বর্তমানে ঢাকা মেডিকেল কলেজের সামনে আমরা যে শহিদ মিনারটি ফর্মা-১৪, বাংলা ব্যাকরণ ও নির্মিতি- ৭ম শ্রেণি

দেখি সেটিই হামিদুর রহমানের চূড়ান্ত নকশার পরিপূর্ণ রূপ। প্রতিবছর মানুষ এ মিনারের সামনেই ভাষাশহিদদের উদ্দেশ্যে শ্রদ্ধা নিবেদন করে। বর্তমানে এ শহিদ মিনারের আদলেই বাংলাদেশের বিভিন্ন স্থানে শহিদ মিনার নির্মাণ করা হয়েছে ।
শহিদ মিনারের তাৎপর্য : শহিদ মিনারের স্তম্ভগুলো মাতৃভূমি ও মাতৃভাষার তথা মা ও তাঁর শহিদ সন্তানের প্রতীক । মাঝখানের সবচেয়ে উঁচু স্তম্ভটি মায়ের প্রতীক । চারপাশের ছোট চারটি স্তম্ভ সন্তানের প্রতীক, যারা তাদের বুকের রক্ত ঢেলে বাংলা ভাষার অধিকার প্রতিষ্ঠা করেছে। আমাদের জীবনে যা কিছু সুন্দর, যা কিছু শুভ তার সঙ্গে শহিদ মিনারের গভীর সম্পর্ক রয়েছে। এটি শুধু একটি মিনার নয়, এটি আমাদের প্রেরণার প্রতীক। শুধু ভাষা আন্দোলন নয়, মুক্তিযুদ্ধেও শহিদ মিনার আমাদের প্রেরণা জুগিয়েছে। আমাদের যুদ্ধ জয়ের অন্যতম প্রেরণা একুশে ফেব্রুয়ারি। আমরা যখনই অন্যায়ের শিকার হই, তখনি শহিদ মিনার তার প্রতিবাদ করার জন্য আমাদের প্রেরণা জোগায় ।
শহিদ মিনার ও আমাদের সংস্কৃতি : আমাদের সাংস্কৃতিক কর্মকাণ্ডের সঙ্গে শহিদ মিনারের গভীর সম্পর্ক রয়েছে। দেশে যখনই কোনো অন্যায় সংঘটিত হয়, তখনই শহিদ মিনারের সামনে থেকে তার প্রতিবাদ করা হয়। বিভিন্ন জাতীয় দিবসের অনুষ্ঠান হয় শহিদ মিনার প্রাঙ্গণে। এমনকি কোনো জাতীয় বা সাংস্কৃতিক ব্যক্তিত্বের মৃত্যুর পর তাঁকে শেষ শ্রদ্ধা জ্ঞাপনের জন্য শহিদ মিনার প্রাঙ্গণে রাখা হয় ।
উপসংহার : শহিদ মিনার আমাদের প্রেরণার উৎস। আমরা শহিদ মিনারের দিকে তাকিয়ে আমাদের সমৃদ্ধ অতীতের কথা ভাবি। আর বর্তমান প্রজন্মের কাছে গর্ব করে সে কথাগুলো বলি। আজ একুশে ফেব্রুয়ারি আন্তর্জাতিক মাতৃভাষা দিবসের মর্যাদা পেয়েছে। ভাষার জন্য আমাদের আত্মদানের ইতিহাস ছড়িয়ে গেছে বিশ্বব্যাপী। শহিদ মিনার প্রতিষ্ঠিত হয়েছে বিশ্বের বিভিন্ন দেশে। বাঙালির সঙ্গে সঙ্গে গোটা পৃথিবীর মানুষ আজ শহিদ মিনারের সামনে দাঁড়িয়ে ভাষা শহিদদের অবদানকে শ্রদ্ধাভরে স্মরণ করে
"
"শৃঙ্খলাবোধ
","সূচনা : 'Man is born free but everywhere he is in chain' – মহান দার্শনিক রুশোর এ বক্তব্যের অর্থ হলো, মানুষ মুক্তভাবে এ পৃথিবীতে জন্মগ্রহণ করলেও প্রতি পদেই সে শৃঙ্খলিত। এ পৃথিবীর সবকিছুই প্রকৃতির নিয়মে বাঁধা। প্রকৃতির নিয়মের সামান্যতম ব্যত্যয় ঘটলেই মানবজীবনে বিপর্যয় নেমে আসে। নিয়ম মেনেই প্রতিদিন সূর্যোদয় ও সূর্যাস্ত হয় । আসে দিন আসে রাত ।
শৃঙ্খলাবোধের স্বরূপ : শৃঙ্খলাবোধ বলতে সাধারণত জীবনযাপনে নিয়মনীতি, মূল্যবোধ ও আদর্শের প্রতি অনুগত থাকাকে বোঝায়। সমাজজীবনে কোনো মানুষই আপন খেয়াল অনুযায়ী চলতে পারে না। নিয়ন্ত্রিত জীবনযাপনই তাকে লক্ষ্যে পৌঁছে দিতে পারে। প্রচলিত নিয়ম-কানুন ও রাষ্ট্রের প্রতি অনুগত থেকে জীবন পরিচালনাই হলো শৃঙ্খলাবোধ ।
শৃঙ্খলাবোধের গুরুত্ব : মানবজীবনের জন্য শৃঙ্খলাবোধের গুরুত্ব অপরিসীম। শৃঙ্খলার কারণেই মানবজীবনে সুখ-শান্তি নেমে আসে। স্বেচ্ছাচারী ব্যক্তি কখনোই সুখী হতে পারে না। সে শুধু নিজেরই নয়, সমাজেরও শান্তি নষ্ট করে । শৃঙ্খলাহীন জীবন লক্ষ্যহীন নৌকার মতো পানিতে ভেসে বেড়ায়। তার কোনো ঠিকানা থাকে না। মানুষ যদি নিজের ভেতর শৃঙ্খলা ধারণ করতে না পারে, তবে সমাজেও নৈরাজ্য ও বিশৃঙ্খলা নেমে আসে। তাই সুখী জীবনযাপনের জন্য শৃঙ্খলার কোনো বিকল্প নেই।
শৃঙ্খলা চর্চার সময়: শৈশব হলো শৃঙ্খলা চর্চার উপযুক্ত সময়। নিয়ম মানেই শৃঙ্খলা। এটি রপ্ত করে চর্চার মাধ্যমে জীবনকে সুখী করা যায়। মানবজীবনে সফলতার চাবিকাঠি হলো শৃঙ্খলা। শৃঙ্খলার ফলেই মানুষ সমাজের আচরণবিধি মেনে চলে এবং সফলভাবে জীবনে প্রতিষ্ঠিত হয়।
ছাত্রজীবনে শৃঙ্খলা : ছাত্রজীবনে শৃঙ্খলা বিশেষ গুরুত্ব পালন করে। কারণ এ সময়েই ভবিষ্যৎ জীবনের বীজ রোপিত হয়। শৃঙ্খলাবোধ একজন ছাত্রকে দায়িত্বশীল করে তোলে। পড়াশোনার প্রতি তার মনোযোগ বৃদ্ধি করে । ভবিষ্যতে শৃঙ্খলাবোধই তাকে সুনাগরিক হতে সাহায্য করে ।
মানবজীবনে শৃঙ্খলা : সৃষ্টির সেরা জীব মানুষ। অন্যান্য প্রাণী থেকে মানুষ উন্নত, কারণ সে নিয়মবদ্ধ জীবনযাপন করে। জীবনকে সার্থক করতে শৃঙ্খলার কোনো বিকল্প নেই। শৃঙ্খলাবদ্ধ মানুষ শুধু নিজের বা পরিবারের জন্য নয়, রাষ্ট্রের জন্যও সম্পদ। মানবজীবনে লক্ষ্যকে জয় করতে শৃঙ্খলার কোনো বিকল্প নেই । সমাজজীবনে শৃঙ্খলা : আদিম যুগ থেকেই মানুষের সমাজে কিছু নিয়ম-শৃঙ্খলা মেনে চলা হয়। বর্তমান যুগেও নিয়ম-শৃঙ্খলা সমাজের জন্য অপরিহার্য। সত্যিকার অর্থে নিয়ম-শৃঙ্খলা ছাড়া কোনো সমাজ চলতে পারে না । নিয়মবদ্ধভাবেই সমাজের সমস্ত আচার-অনুষ্ঠান পরিচালিত হয়। শৃঙ্খলাই সমাজকে সুন্দর ও সার্থক করে তোলে। অনিয়ম বা বিশৃঙ্খলা সমাজকে ধ্বংসের পথে নিয়ে যায়। সমাজকে সুন্দর ও সার্থক করে গড়ে তোলার জন্য শৃঙ্খলার কোনো বিকল্প নেই।
শৃঙ্খলা সৃষ্টির উপায় : পরিবার শৃঙ্খলা সৃষ্টির প্রধান কেন্দ্র। একটি শিশু পরিবার থেকেই প্রথম শৃঙ্খলা শেখে। দ্বিতীয় পর্যায়ে শিশুর শিক্ষা শুরু হয় বিদ্যালয়ে। শিক্ষক ও শিক্ষাপ্রতিষ্ঠান শিশুর শৃঙ্খলাবোধকে জাগিয়ে তোলে। উত্তরোত্তর এ শৃঙ্খলাবোধের মধ্য দিয়েই শিশু একদিন উন্নত চরিত্রের মানুষ হিসেবে গড়ে ওঠেI
শৃঙ্খলার প্রয়োজনীয়তা : মানুষের জীবনের সকল ক্ষেত্রেই শৃঙ্খলার প্রয়োজনীয়তা অপরিসীম। শৃঙ্খলা মেনে না চললে জীবনের সর্বক্ষেত্রে মানুষকে বিপর্যয়ের সম্মুখীন হতে হয়। তার জীবনে নেমে আসে পরাজয়ের গ্লানি। খুব সমৃদ্ধ কোনো সমাজ বা প্রতিষ্ঠানও শৃঙ্খলার অভাবে ধ্বংস হয়ে যেতে পারে। অতএব শৃঙ্খলার প্রয়োজনীয়তা অনস্বীকার্য।
বিশৃঙ্খলার পরিণতি : বিশৃঙ্খলার পরিণতি ভয়াবহ। বিশৃঙ্খলতা শুধু ধ্বংসই ডেকে আনে। যুদ্ধক্ষেত্রে একজন সৈনিক যতই দক্ষ হোক না কেন, তাকে শৃঙ্খলার মধ্যে থাকতে হয়। একমুহূর্তের বিশৃঙ্খলা তাকে এবং তার সহযোগীদের মারাত্মক অবস্থায় নিয়ে যেতে পারে। খেলার মাঠে কোনো খেলোয়াড় যদি বিশৃঙ্খল আচরণ করে, তবে তার দল নিশ্চিত অর্থে পরাজয়ের সম্মুখীন হয়। বিশৃঙ্খলা এভাবেই মানুষকে ধ্বংসের পথে নিয়ে
যায় ৷
উপসংহার : একজন মানুষ, একটি সমাজ, একটি জাতি তখনই সভ্য হয়ে ওঠে, যখন তার মধ্যে শৃঙ্খলাবোধ থাকে। পৃথিবীর ইতিহাস পর্যালোচনা করে দেখা যায়, একটি সভ্যতা তথা জাতি তখনই ধ্বংস হয়েছে, যখন তার মধ্যে শৃঙ্খলাবোধের অভাব দেখা গিয়েছে। শৃঙ্খলাহীন মানুষের যেমন কোনো মর্যাদা নেই, তেমনি শৃঙ্খলাহীন জাতিরও কোনো সম্মান নেই । এ কারণেই সমাজজীবনে শৃঙ্খলা এত অত্যাবশ্যকীয়।


"
সুন্দরবন,"ভূমিকা : সুন্দরবন পৃথিবীর একক বৃহত্তম ম্যানগ্রোভ বন। এ বনের ৬২ শতাংশ বাংলাদেশের খুলনা জেলায় এবং বাকি ৩৮ শতাংশ পশ্চিমবঙ্গের চব্বিশপরগনা জেলায় অবস্থিত। প্রাকৃতিক সৌন্দর্যে সুন্দরবন অতুলনীয় এবং জীববৈচিত্র্যে অসাধারণ। সুন্দরবন একটি একক ইকো সিস্টেম। এটি শুধু বাংলাদেশের নয়, বিশ্বের প্রকৃতিপ্রেমীদের কাছেও একটি আকর্ষণীয় স্থান ।
সুন্দরবনের আয়তন ও অবস্থান : আজ থেকে প্রায় ২০০ বছর পূর্বে সুন্দরবন ১৬,৭০০ বর্গকিলোমিটার এলাকাব্যাপী বিস্তৃত ছিল। কিন্তু বর্তমানে এর আয়তন সংকুচিত হয়ে গেছে। বর্তমানে এ বনভূমির আয়তন ৬০১৭ বর্গকিলোমিটার। সমস্ত সুন্দরবন দুটি বন বিভাগের অন্তর্ভুক্ত।
সুন্দরবনের ভূতত্ত্ব, মৃত্তিকা ও জলবায়ু : সুন্দরবনের ভূভাগ হিমালয় পর্বতের ভূমিক্ষয়জনিত জমা পলি থেকে সৃষ্টি। ভূ-বিজ্ঞানীরা এখানকার ভূমির গঠনবিন্যাসে দক্ষিণ-পূর্ব দিকে সামান্য ঢালের সন্ধান পেয়েছেন । কূপ খনন গবেষণা থেকে দেখা যায়, সুন্দরবনের পশ্চিম এলাকা তুলনামূলক স্থির। তবে দক্ষিণ-পূর্ব দিকের একটি অংশ ক্রমেই নিম্নমুখী হচ্ছে। বাংলাদেশের অভ্যন্তরের তুলনায় সুন্দরবনের মাটি একটু আলাদা  ধরনের। জোয়ার-ভাটার কারণে এখানকার পানিতে জলাবদ্ধতা ও লবণাক্ততা বেশি। এখানকার মাটি পলিযুক্ত দোঁ-আশ ।
সুন্দরবনের উদ্ভিদ : সুন্দরবনের উদ্ভিদকুল বৈচিত্র্যময়। এখানকার অধিকাংশ গাছপালা ম্যানগ্রোভ ধরনের। এখানে রয়েছে বৃক্ষ, লতাগুল্ম, ঘাস, পরগাছা ইত্যাদি উদ্ভিদ। উদ্ভিদবিজ্ঞানী ডি.প্রেইন সুন্দরবনে ৩৩৪ প্রজাতির উদ্ভিদ আছে বলে উল্লেখ করেছেন। পৃথিবীতে এ পর্যন্ত সন্ধানপ্রাপ্ত ৫০টি ম্যানগ্রোভ উদ্ভিদের মধ্যে সুন্দরবনেই আছে ৩৫টি। সুন্দরবনের উদ্ভিদের মধ্যে রয়েছে সুন্দরী, গরান, গেওয়া, কেওড়া, পশুর, ধুন্দল, বাইন প্রভৃতি । এ ছাড়া সুন্দরবনের প্রায় সবখানেই জন্মে গোলপাতা ।
সুন্দরবনের প্রাণী : বিচিত্র সব প্রাণীর বাস সুন্দরবনে । এখানে রয়েছে বহু প্রজাতির স্তন্যপায়ী, সরীসৃপ, উভচর প্রাণী এবং শত শত প্রজাতির পাখি ও মাছ। সুন্দরবনের স্তন্যপায়ী প্রাণীদের মধ্যে রয়েল বেঙ্গল টাইগার পৃথিবী বিখ্যাত। এ ছাড়া রয়েছে চিত্রা ও মায়া হরিণ, বানর, বনবিড়াল, লিওপার্ড, শজারু, উদ এবং বন্য শূকর। এখানে রয়েছে বিচিত্র সব পাখি । বক, সারস, হাড়গিলা, কাদাখোঁচা, লেনজা ও হট্টিটি এখানকার নদী-নালা ও গাছপালার মাঝে বসবাস করে। সমুদ্র উপকূলে দেখা যায় গাঙচিল, জল কবুতর, টার্ন ইত্যাদি। এ ছাড়া চিল, ঈগল, শকুন, মাছরাঙা, কাঠঠোকরা, ভগীরথ, পেঁচা, মধুপায়ী, বুলবুলি, শালিক, ফিঙে, ঘুঘু, বেনে বৌ, হাঁড়িচাঁচা, ফুলঝরি, মুনিয়া, টুনটুনি, দোয়েল, বাবুই প্রভৃতি পাখি সুন্দরবনে বাস করে। সুন্দরবনের সরীসৃপদের মধ্যে রয়েছে কুমির, সাপ, টিকটিকি-জাতীয় সরীসৃপ ইত্যাদি ।
অর্থনৈতিক ক্ষেত্রে সুন্দরবনের অবস্থান : সুন্দরবনে প্রাপ্ত কাঠ জ্বালানি ও কাঠকয়লা হিসেবে ব্যবহৃত হয়। এ ছাড়া ম্যানগ্রোভের ফল গো-খাদ্য হিসেবে ব্যবহৃত হয়। গোলপাতা শুকিয়ে ঘরের চাল ও বেড়া তৈরিতে ব্যবহৃত হয়। সুন্দরবনে যে শামুক-ঝিনুক পাওয়া যায়, তা খাবার চুনের ভালো উৎস। সুন্দরবনের মধুর ওপর নির্ভর করে একশ্রেণির মানুষ তাদের জীবিকা নির্বাহ করে। দেশে বিক্রির পাশাপাশি এ মধু বিদেশেও রপ্তানি হয়। মৎস্যজীবীরা সুন্দরবন থেকে মাছ ধরে তা স্থানীয় বাজারসহ বিভিন্ন স্থানে বিক্রি করে । সুন্দরবনের বনজ সম্পদকে কেন্দ্র করে কয়েকটি শিল্প-কারখানা গড়ে উঠেছে। এর মধ্যে খুলনা নিউজপ্রিন্ট ও হার্ডবোর্ড মিলস উল্লেখযোগ্য ।
বর্তমানে সুন্দরবনের অবস্থা : সুন্দরবনের বনজ সম্পদের প্রতি আকৃষ্ট হয়ে মানুষ অহরহ প্রবেশ করছে এখানে। ফলে এর ভারসাম্য নষ্ট হচ্ছে। এ ছাড়া লবণাক্ততা বৃদ্ধি পেয়ে ম্যানগ্রোভও ধ্বংস হয়ে যাচ্ছে। রয়েল বেঙ্গল টাইগারের শেষ আবাসস্থল সুন্দরবন। চোরা শিকারিদের হামলায় বাঘের সংখ্যা দিনে দিনে কমে যাচ্ছে। সাম্প্রতিক আইলায় সুন্দরবন ব্যাপক ক্ষতির সম্মুখীন হয়েছে।
উপসংহার : সুন্দরবন আমাদের ঐতিহ্য। দেশের দক্ষিণাঞ্চলের মানুষের আর্থ-সামাজিক অবস্থানকে উন্নত করতে সুন্দর বনের ভূমিকা অনস্বীকার্য। পৃথিবীর বৃহত্তম ম্যানগ্রোভ ফরেস্ট সুন্দরবন। তাই আমাদের উচিত সুন্দরবন ও এর প্রাকৃতিক সম্পদ রক্ষায় নিজ নিজ অবস্থান থেকে উদ্যোগী হওয়া ।

"
জাতির পিতা বঙ্গবন্ধু শেখ মুজিবুর রহমান,"বঙ্গবন্ধু হাজার বছরের শ্রেষ্ঠ বাঙালি। তিনি ভাষা-সৈনিক । তিনি জাতির পিতা। বাঙালির অধিকার ও স্বতন্ত্র মর্যাদা প্রতিষ্ঠায় ভাষা- আন্দোলন থেকে শুরু করে এদেশের গণমানুষের মুক্তির জন্য পরিচালিত সকল আন্দোলনের তিনিই ছিলেন প্রধান চালিকাশক্তি । তাঁর নেতৃত্বেই উনিশ শো একাত্তর সনে আমরা মহান স্বাধীনতা যুদ্ধে অংশগ্রহণ করেছি এবং দীর্ঘ নয় মাসের রক্তক্ষয়ী সশস্ত্র যুদ্ধের মাধ্যমে অর্জন করেছি স্বাধীন ও সার্বভৌম বাংলাদেশ। তিনি বজ্রকণ্ঠের অধিকারী। তিনি সেই সৃষ্টি সুখের উল্লাসে কাঁপা মহান পুরুষ শেখ মুজিবুর রহমান। এ-জাতির ইতিহাসে বঙ্গবন্ধুর অবদান ও আত্মত্যাগ চিরকাল স্বর্ণাক্ষরে লিখিত থাকবে ।
জন্ম
বঙ্গবন্ধু শেখ মুজিবুর রহমান
বাংলাদেশের অবিসংবাদিত নেতা বঙ্গবন্ধু শেখ মুজিবুর রহমান ১৯২০ সালের ১৭ই মার্চের এক শুভক্ষণে গোপালগঞ্জ (সাবেক ফরিদপুর) জেলার টুঙ্গিপাড়ায় জন্মগ্রহণ করেন।
পিতা-মাতা
শেখ লুৎফর রহমান ও সায়েরা খাতুনের সন্তান আমাদের জাতির পিতা বঙ্গবন্ধু শেখ মুজিবুর রহমান । শিক্ষা
বঙ্গবন্ধু ম্যাট্রিকুলেশন পাস করেন গোপালগঞ্জ মিশন হাই স্কুল থেকে। বিএ পাস করেন কলকাতার ইসলামিয়া কলেজ থেকে। এরপর তিনি ঢাকা বিশ্ববিদ্যালয়ে আইনশাস্ত্র অধ্যয়ন করেন ।
নেতৃত্ব
তিনি ছাত্রজীবন থেকেই দেশ ও দেশের মানুষকে গভীরভাবে ভালোবাসতেন। ছাত্রজীবনেই তিনি শেরে বাংলা এ কে ফজলুল হক, মওলানা আবদুল হামিদ খান ভাসানী, হোসেন শহীদ সোহরাওয়ার্দী এবং সুভাষচন্দ্র বসুর সান্নিধ্য লাভ করেন ও রাজনীতিসংলগ্ন হয়ে ওঠেন। মাতৃভাষা বাংলার অধিকার প্রতিষ্ঠার জন্য রাজনীতিবিদ ও ঢাকা বিশ্ববিদ্যালয়ের ছাত্রদের নিয়ে গঠিত হয় সর্বদলীয় রাষ্ট্রভাষা সংগ্রাম পরিষদ । তৎকালীন যেসব ছাত্র ও তরুণের প্রচেষ্টায় এ-পরিষদ গঠিত হয় তাঁদের মধ্যে বিশিষ্ট ছিলেন বঙ্গবন্ধু। ১৯৪৮ সালের ১১ই মার্চ ভাষার দাবিতে ধর্মঘট ডাকা হলে শেখ মুজিবুর রহমান, অলি আহাদ, কাজী গোলাম মাহবুবসহ অধিকাংশ ছাত্রনেতা গ্রেপ্তার হন। দীর্ঘকাল বঙ্গবন্ধু বাঙালির অধিকার আদায়ের জন্য সংগ্রাম করেন। ফলে বারবার তাঁকে জেল খাটতে হয়। ১৯৬৬ সালের ৫ই ফেব্রুয়ারি লাহোরে বিরোধীদলের এক সম্মেলন অনুষ্ঠিত হয়। বঙ্গবন্ধু পূর্ব-পাকিস্তানে বাঙালির সব ধরনের অধিকার ফিরে পাওয়ার জন্য ৬ দফা কর্মসূচি উপস্থাপন করেন। ৬ দফা আন্দোলনকে দমন করবার জন্য পাকিস্তানি শাসকরা শেখ মুজিবুর রহমান ও অন্যান্য নেতার বিরুদ্ধে মামলা দায়ের করে ।

এই ঐতিহাসিক আগরতলা মামলায় পাকিস্তানি শাসকদের উদ্দেশ্য ছিল শেখ মুজিবুর রহমান ও সংশ্লিষ্ট নেতৃবৃন্দকে গোপন বিচারের মাধ্যমে ফাঁসি দেওয়া। এভাবে নেতৃত্বশূন্য করে আন্দোলন থামিয়ে দেওয়াই ছিল তাদের লক্ষ্য।
১৯৬৯ সালের জানুয়ারি থেকে শুরু করে ২৫শে মার্চ পর্যন্ত সংঘটিত গণঅভ্যুত্থানের জোয়ারে আইউব খানের স্বৈরশাসন টিকে থাকতে পারে নি। ২২শে ফেব্রুয়ারি আইউব খান আগরতলা মামলা প্রত্যাহার করে সব রাজবন্দিকে নিঃশর্ত মুক্তি দিতে বাধ্য হন। কারামুক্ত শেখ মুজিবকে ২৩শে ফেব্রুয়ারি রেসকোর্স ময়দানে বিশাল গণসংবর্ধনা দেওয়া হয়। এ-সমাবেশে ছাত্র সংগ্রাম পরিষদের পক্ষ থেকে তাঁকে ‘বঙ্গবন্ধু’ উপাধিতে ভূষিত করা হয় ।
১৯৭০ সালের সাধারণ নির্বাচনে শেখ মুজিবুর রহমানের নেতৃত্বে আওয়ামী লীগ পাকিস্তান জাতীয় পরিষদের শতকরা আশি ভাগ আসনে বিজয়ী হয়। কিন্তু তাঁকে সরকার গঠন করতে দেওয়া হয় না। বাধ্য হয়ে তিনি পাকিস্তান সরকারের বিরুদ্ধে অসহযোগ আন্দোলন শুরু করেন ।
২৫শে মার্চ রাতে পাকিস্তানি সেনাবাহিনী নিরস্ত্র বাঙালির উপর অতর্কিতে ঝাঁপিয়ে পড়ে ও ব্যাপক হত্যাযজ্ঞ চালায়। গ্রেফতার হন বঙ্গবন্ধু শেখ মুজিবুর রহমান। গ্রেফতারের আগে বঙ্গবন্ধু ২৬শে মার্চ প্রথম প্রহরেই বাংলাদেশের স্বাধীনতা ঘোষণা করেন। শুরু হয় মুক্তিযুদ্ধ। মুক্তিযুদ্ধে ঝাঁপিয়ে পড়ে বাংলাদেশের স্বাধীনতাকামী জনগণ। নয় মাস যুদ্ধের পর ত্রিশ লক্ষ মানুষের প্রাণের বিনিময়ে ১৬ই ডিসেম্বর অর্জিত হয় বাঙালির বিজয়। বঙ্গবন্ধু স্বাধীন বাংলাদেশের প্রথম রাষ্ট্রপতি । তিনিই জাতিসংঘে বাংলায় প্রথম ভাষণ দেন। এভাবে শুধু বাঙালি জাতি নয়, বাংলা ভাষার মর্যাদাকে তিনি বিশ্বের মানুষের কাছে প্রতিষ্ঠিত করেছেন ।
পরলোকগমন
১৯৭৫ সালের ১৫ই আগস্ট কতিপয় বিপথগামী সেনাসদস্যের আক্রমণে ও নিষ্ঠুর আঘাতে সর্বকালের সর্বশ্রেষ্ঠ বাঙালি, এ-জাতির প্রাণপ্রিয় নেতা বঙ্গবন্ধু শেখ মুজিবুর রহমান সপরিবারে নিহত হন। টুঙ্গিপাড়ায় পারিবারিক গোরস্তানে তাঁকে সমাহিত করা হয়। যে-মাটির সান্নিধ্যে ও যে-প্রকৃতির পরিচর্যায় তিনি জন্মগ্রহণ করেছিলেন, বেড়ে উঠেছিলেন, সেই মাটির সান্নিধ্যে, প্রকৃতির শীতল স্নেহে ও একান্ত স্পর্শে তিনি শেষশয্যা গ্রহণ করেছেন।
উপসংহার
জাতির মহান নেতা হতে হলে যে-সমস্ত গুণের প্রয়োজন বঙ্গবন্ধুর তার সবই ছিল। তিনি ছিলেন সাহসী ও স্বাধীনতাপ্রিয়। সকল প্রকার নিপীড়ন-নির্যাতনের বিরুদ্ধে প্রতিবাদী এবং অধিকার অর্জনের সংগ্রামে আপোসহীন । কোনো প্রকার ভীতি কিংবা দ্বিধা তাঁকে কখনো বিচলিত করেনি। বাংলা ছিল তাঁর দেশ, বাংলা ছিল তাঁর ভাষা এবং তিনি নিজেকে বলতেন ‘আমি বাঙালি' । কবির উপলব্ধিই যথার্থ, কোটি বাঙালির মনের কথা :
যতদিন রবে পদ্মা-যমুনা-গৌরী-মেঘনা বহমান
ততদিন রবে কীর্তি তোমার শেখ মুজিবুর রহমান ৷
"
আমার প্রিয় খেলা,"ভূমিকা
বর্তমান বিশ্বের জনপ্রিয় ও অভিজাত খেলা ক্রিকেট। ক্রিকেটকে খেলার রাজাও বলা হয়। রেকর্ড ভাঙা এবং
রেকর্ড গড়ার খেলা ক্রিকেট। ক্রিকেট নিয়ে সমগ্ৰ
বিশ্বে এখন উত্তেজনা। ক্রিকেটের জনপ্রিয়তা প্রতিদিন বাড়ছে । আমার প্রিয় খেলা ক্রিকেট।
ক্রিকেটের জন্ম
কবে প্রথম ক্রিকেট খেলা শুরু হয় তা সুনির্দিষ্টভাবে জানা যায় না। তবে মনে করা হয় ত্রয়োদশ শতাব্দী থেকে ইংল্যান্ডে ক্রিকেট খেলা আরম্ভ হয়। হ্যাম্পসায়ারের অন্তর্গত হ্যাম্পারডন নামক স্থানে প্রথম ক্রিকেট দল গড়ে ওঠে। পরে তা সমগ্র ব্রিটেন এবং সকল ব্রিটিশ উপনিবেশে ছড়িয়ে
ক্রিকেট খেলার একটি দৃশ্য
""
পড়ে। ইংল্যান্ড, ওয়েস্ট ইন্ডিজ, অস্ট্রেলিয়া, দক্ষিণ আফ্রিকা, নিউজিল্যান্ড, জিম্বাবুয়ে, আয়ারল্যান্ড, শ্রীলঙ্কা, পাকিস্তান, ভারত, বাংলাদেশসহ অনেক দেশে ক্রিকেট খেলা জনপ্রিয়তা লাভ করেছে ।
প্রকারভেদ
ক্রিকেট খেলা দু-ধরনের। একটি হলো ওয়ান ডে ম্যাচ বা এক দিনের খেলা, অন্যটি টেস্ট ম্যাচ বা পাঁচ দিনের খেলা । এখন আবার শুরু হয়েছে টুয়েন্টি টুয়েন্টি ম্যাচ। বিশ্বে বিখ্যাত টেস্ট মর্যাদার দেশগুলো হলো ইংল্যান্ড, অস্ট্রেলিয়া, ওয়েস্ট ইন্ডিজ, ভারত, পাকিস্তান, দক্ষিণ আফ্রিকা, শ্রীলঙ্কা, নিউজিল্যান্ড, জিম্বাবুয়ে ও বাংলাদেশ ।
উপকরণ
""
ক্রিকেট খেলার মুখ্য উপকরণ কাঠের ব্যাট ও বল । ব্যাট দৈর্ঘ্যে আড়াই ফুট ও প্রস্থে সাড়ে চার ইঞ্চি হয় ৷ প্রায় সাড়ে তিন ইঞ্চি ব্যাসবিশিষ্ট চামড়ায় মোড়ানো কাঠের বল ব্যবহার করা হয় । খেলার জন্য কাঠের তৈরি তিনটি দণ্ড প্রয়োজন। এগুলোকে উইকেট বলে। বিপরীত দিকে একইভাবে আরও তিনটি উইকেট থাকে । উইকেটের মধ্যে ব্যবধান সমান রাখার জন্য একটি সুনির্দিষ্ট মাপের দু-টুকরো কাঠ উইকেটের উপর বসানো হয় । একে বেল বলে । এ ছাড়া পায়ে পরার জন্য তুলার তৈরি এক প্রকার পুরু প্যাড ও হাতে পরার জন্য গ্ল্যাভস বা হাতমোজা প্রয়োজন ।
মাঠের আকৃতি
ক্রিকেট মাঠ বৃত্তাকার। সাধারণত এর ব্যাসার্ধ হয় ৭০ গজ। মাঠের মাঝখানে বিশেষ প্রক্রিয়ায় তৈরি করা হয় পিচ । পিচের দৈর্ঘ্য হয় ২২ গজ ।

নিয়ম-কানুন
দুটি দলের মধ্যে ক্রিকেট খেলা হয়। প্রতি দলে এগারো জন করে খেলোয়াড় থাকে। ক্রিকেট খেলা পরিচালনার জন্য দুইজন আম্পায়ার থাকেন। ক্ষেত্রবিশেষে তৃতীয় আম্পায়ার দেখা যায় ৷
খেলা আরম্ভের পূর্বে দুজন আম্পায়ার এবং দু-দলের দুজন অধিনায়ক মাঠে নামেন । মুদ্রা ছুড়ে দিয়ে টসের মাধ্যমে এক দল জয়ী হয় । টসে জয়লাভকারী অধিনায়ক ইচ্ছে করলে ব্যাটিং বা ফিল্ডিং যেকোনোটি বেছে নিতে পারেন। উভয় দলকে একবার করে ব্যাট করতে হয়। ফিল্ডিংকারী দলের সমস্ত খেলোয়াড় মাঠের ভেতর অধিনায়কের নির্দেশ মেনে তাদের নিজস্ব স্থানে অবস্থান করেন। যে-দল প্রথম ব্যাটিং করবে সে দলের দুজন খেলোয়াড় ব্যাট হাতে দু উইকেটে গিয়ে দাঁড়ান। তাঁদের মধ্যে একজন বল পেটান, অপরজন প্রয়োজনবোধে রান সংগ্রহ করার জন্য দৌড়ান । প্রতিপক্ষের খেলোয়াড়রা ব্যাটসম্যানদের আউট করার চেষ্টা করেন। বল নিক্ষেপকারীকে বোলার বলে। একজন বোলার পরপর ছটি বল করতে পারেন। ছটি বলে এক ওভার হিসেব ধরা হয়। ব্যাটসম্যান অতি সতর্কতার সাথে বল মারেন। সুযোগমতো বল ব্যাটের আঘাতে দূরে পাঠান 1
ব্যাটসম্যান যখন বল দূরে পাঠান, তখন অপর দিকের উইকেটে অপেক্ষমাণ খেলোয়াড় ও ব্যাটসম্যান একে অন্যের পাশে দৌড়ে এলে এক রান হয়। বল গড়িয়ে সীমারেখা পার হলে চার রান হয়। আর বল না গড়িয়ে মাঠের উপর দিয়ে সীমানা অতিক্রম করলে ছয় রান হয়।
বল যদি উইকেটে লাগে তাহলে ব্যাটসম্যান আউট হন । একে বোল্ড আউট বলে। ব্যাট দিয়ে আঘাত করার পর তা মাটিতে পড়ার আগেই বিপক্ষ দলের খেলোয়াড় ধরে ফেললে ব্যাটসম্যান আউট হন। একে কট আউট বলে। এ ছাড়া ব্যাটসম্যান রান আউট বা স্টাম্প আউটও হতে পারেন। এক দলের সবাই আউট হয়ে গেলে বা নির্ধারিত ওভার শেষ হয়ে গেলে অন্য দল ব্যাটিং করতে নামে ।
ক্রিকেট খেলার জয়পরাজয় নির্ধারিত হয় রানের সংখ্যা বা নির্দিষ্ট সময়ে কতজন ব্যাটসম্যান নট আউট থেকে যায়, তা হিসেব করে। এ-খেলায় যে-দল রান, ওভার, সময় ও উইকেটরক্ষায় সক্ষম হয়, সে-দলই জয়লাভ করে।
ক্রিকেট খেলার আনন্দ
ক্রিকেট খেলার চমক ভিন্ন মাত্রার। যুদ্ধক্ষেত্রে সৈন্য সাজানোর মতো মাঠে ফিল্ডার সাজানো খুবই কুশলতার ব্যাপার। ক্রিকেটের উত্তেজনা বেড়ে যায় যখন ব্যাটসম্যানের নৈপুণ্যে সেই ব্যূহ তছনছ হয়ে যায় ছক্কা ও চারের মারে । ছক্কা ও চারের মারে রান তোলার উত্তেজনাই আলাদা। বোলিংয়ের দাপট বা ফিল্ডারদের হাতে ব্যাটিং-বিপর্যয় উৎকণ্ঠা ও উত্তেজনাকে চরমে পৌছে দেয়। একদিনের ক্রিকেটের উত্তেজনা আলাদা । বর্তমানে টি-টুয়েন্টি (২০ ওভার) ম্যাচ সবচেয়ে উত্তেজনাপূর্ণ খেলা হিসেবে জনপ্রিয়তা লাভ করেছে।
উপকারিতা
অন্যান্য খেলার মতো ক্রিকেট খেলা আনন্দদায়ক ও স্বাস্থ্যকর। এ খেলা একাধারে খেলোয়াড়দের শৃঙ্খলাবোধ, পারস্পরিক সমঝোতা, ধৈর্য, সহিষ্ণুতা, দায়িত্বজ্ঞান ও সতর্কতার শিক্ষা দেয় । আন্তর্জাতিক ক্রিকেট খেলার মধ্য দিয়ে রাষ্ট্রে-রাষ্ট্রে সুসম্পর্ক গড়ে ওঠে। দেশের ক্রীড়াদলকে শুভেচ্ছাদূত বলে আখ্যায়িত করা হয় । বাংলাদেশের ক্রিকেট খেলোয়াড়গণ এ-খেলায় পারদর্শী হয়ে উঠছেন। বিশ্ব ক্রিকেটে বাংলাদেশের ভবিষ্যৎ উজ্জ্বল ।
অপকারিতা
ক্রিকেট খেলায় যথেষ্ট ঝুঁকি রয়েছে। কাঠের বল বেশ শক্ত। বোলার সজোরে বল নিক্ষেপ করলে তা কোনো খেলোয়াড়ের শরীরে লাগলে মারাত্মকভাবে আহত হতে পারেন, মাথায় লাগলে অনেক সময় মৃত্যুর কারণও হয়ে দাঁড়ায়। ক্রিকেট খেলা অত্যন্ত সময়হরণকারী, এতে শিক্ষার্থীদের পড়াশোনার ক্ষতি হয়। তা ছাড়া ক্রিকেট বেশ ব্যয়বহুল খেলা ।
সবকিছুরই ভালো-মন্দ দুটি দিক থাকে। ক্রিকেটের ভালো দিকই বেশি। মন্দ যে দিকগুলোর কথা বলা হলো, সেদিকে আমরা সচেতন থাকব ।
উপসংহার
আধুনিক যুগে যত খেলা রয়েছে, তার মধ্যে সবচেয়ে জনপ্রিয় ক্রিকেট। ক্রিকেট খেলা যেমন আনন্দদায়ক, তেমনি ব্যয়সাপেক্ষ ও সময়সাপেক্ষ । সময় ও অর্থের অধিক ব্যয়ের কারণে অনেক সমালোচক একে অপচয় বলে মনে করেন। তবু বিশ্ব আজ ক্রিকেটজ্বরে আক্রান্ত। এর জনপ্রিয়তা আকাশছোঁয়া ।

"
"বর্ষাকাল
","বাংলাদেশ ষড়ঋতুর দেশ। ঋতুগুলোর মধ্যে বর্ষাকাল একটি বিশেষ স্থান দখল করে আছে। আষাঢ় ও শ্রাবণ এই দুই মাস বর্ষাকাল। তবে ভাদ্র মাসের শেষ পর্যন্ত বাংলাদেশে বর্ষা থাকে।
গ্রীষ্মের পরে আসে বর্ষা। গ্রীষ্মের প্রচণ্ড দাবদাহে প্রকৃতি যখন জ্বলেপুড়ে যেতে থাকে, তখন শান্তির পরশ নিয়ে আসে বর্ষাকাল। দিনরাত অবিরাম বৃষ্টির ধারা প্রকৃতিকে করে তোলে শান্ত ও মনোরম। আকাশে সারাদিন চলে মেঘ ও সূর্যের লুকোচুরি খেলা। মেঘের গুডুগুডু ধ্বনি মনকে দোলায়িত করে। আকাশে যখন বিদ্যুৎ চমকায়, মেঘের গর্জন ও বিদ্যুতের
চমকে শিহরিত হয় শরীর ও মন। বৃষ্টির পানিতে নদী-নালা-খাল-বিল টইটম্বুর হয়ে
বর্ষাকালের একটি দৃশ্য
যায়। নতুন পানি পেয়ে ব্যাঙ ডাকতে থাকে- ঘ্যাঙর ঘ্যাঙ, ঘ্যাঙর ঘ্যাঙ। তখন সবার মন কেমন উদাস হয়ে যায় বর্ষাকালে প্রকৃতি নবজীবন লাভ করে। গাছপালার রং গাঢ় সবুজ হয়ে ওঠে। প্রকৃতি শীতল হয়ে যায়। বর্ষার নতুন পানিতে মাছেরাও প্রাণ ফিরে পায়। অধিক বৃষ্টিপাত হলে রাস্তাঘাট ডুবে যায় । তখন গ্রামগুলো বিচ্ছিন্ন দ্বীপের মতো পানিতে ভেসে থাকে। নৌকা ছাড়া তখন চলাচল করা অসম্ভব হয়ে পড়ে।
বর্ষার বৃষ্টির পানিতে কৃষিজমি নরম হয়ে যায়। এ-সময় জমি চাষ করা খুবই সহজ। কৃষকেরা মনের আনন্দে জমি চাষ করে তাতে ধান, পাট রোপণ করে। বর্ষা যত বাড়তে থাকে গ্রামের লোকের কাজ তত কমতে থাকে। এ-সময় তারা অলস জীবনযাপন করে। পুরুষেরা ঘরের দাওয়ায় বসে ঘরের টুকটাক কাজ করে, আড্ডা দেয় । মাঝে মাঝে বসে গানের আসর। মহিলারা ঘরে বসে নকশি কাঁথা সেলাই করে ।
শহরে বর্ষাকাল বেশিরভাগ সময়ে ভোগান্তির সৃষ্টি করে। একটু বেশি বৃষ্টি হলেই শহরের রাস্তাঘাট পানিতে ডুবে যায়। এ-সময় যানবাহন চলাচল ব্যাহত হয়। শিক্ষার্থীদের স্কুলে যেতে সমস্যা হয়। দিনমজুরেরা বর্ষাকালে কর্মহীন হয়ে পড়ে।
বর্ষাকালে উজান থেকে বয়ে নিয়ে আসা পানিতে কৃষিজমি উর্বর হয়। বর্ষার পানিতে ময়লা আবর্জনা ধুয়ে যায়। ফলে পরিবেশ-দূষণ কমে। এ-সময় নদীতে প্রচুর ইলিশ পাওয়া যায় ।
বাংলাদেশের পানির চাহিদার ৭০ ভাগ পূরণ হয় বর্ষাকালে। নদ-নদীর পানি বৃদ্ধি পাওয়ায় জলপথে যাতায়াত সহজ হয়। এ-সময় মাছেরা বংশবৃদ্ধি করে। বর্ষাকালে জাম, পেয়ারা, জামরুল, আনারস ইত্যাদি ফল পাওয়া যায় । গাছে-গাছে জুঁই, কেয়া, কদম ইত্যাদি ফুল ফোটে। তাই কবির ভাষায় বলতে হয় :
গুডুগুডু ডাকে দেয়া ফুটিয়ে কদম-কেয়া
ময়ূর পেখম খুলে
সুখে তান ধরছে।
বর্ষাকালের যেমন উপকারিতা আছে তেমনি ক্ষতিকর দিকও আছে। অধিক বৃষ্টিপাত ও হিমালয় থেকে আসা ঢলে অনেক সময়েই বন্যা হয়। তখন জনপদের পর জনপদ পানিতে ডুবে যায় । ভাসিয়ে নিয়ে যায় খেতের ফসল, ঘরবাড়ি, গবাদি পশু। লাখ লাখ মানুষ মানবেতর জীবনযাপন করে। এ-সময় জ্বর, ডায়রিয়া, আমাশয় ইত্যাদি রোগের প্রকোপ বৃদ্ধি পায়। এতে অনেক লোকের প্রাণহানি ঘটে। বন্যার পানিতে শহরের রাস্তাঘাট নষ্ট হয়ে যায়। ফলে যানবাহন প্রায়ই দুর্ঘটনার শিকার হয়। বন্যায় কোটি কোটি টাকার সম্পদ ধ্বংস হয়।
নানারকম অসুবিধার সৃষ্টি করলেও বর্ষাকাল আমাদের জন্য আশীর্বাদ হয়েই আসে। কৃষিপ্রধান দেশ হিসেবে আমাদের অর্থনীতিতে বর্ষাকাল বিরাট অবদান রাখে। বর্ষা আছে বলেই বাংলাদেশে সবুজের এত সমারোহ। তাই বৈশাখে আমরা যেমন বর্ষবরণ করি, তেমনি বর্ষাকালে ঘটা করে বর্ষাবরণ করি। বাংলা সাহিত্যেও বর্ষাকাল বিপুলভাবে অভিনন্দিত।


"
আমার দেখা নদী,"নদীর কথা উঠলেই একটি নদীই আমার চোখের সামনে ভেসে ওঠে,তার নাম শীতলক্ষ্যা। শীতলক্ষ্যা আমার
প্রিয় নদী। আমাদের বাড়ি নারায়ণগঞ্জ জেলার রূপগঞ্জে
ঠিক শীতলক্ষ্যা নদীর পাশেই। শীতলক্ষ্যা আমার জীবনের সঙ্গে গভীরভাবে জড়িয়ে আছে।
শীতলক্ষ্যা নদীর রূপ একেক ঋতুতে একেক রকম। গ্রীষ্মকালে প্রচণ্ড উত্তাপে যখন পানি শুকিয়ে যায় তখন নদীর দুই পাশে জেগে ওঠে চর। সেখানে কৃষকেরা আলু, মরিচ, পেঁয়াজ ইত্যাদি চাষ করে। আমরা সকালে গরু-ছাগল চরাতে নিয়ে যাই সেই চরে। দুপুরবেলা নদীতে দাপাদাপি করে গোসল করি। চরের বালিতে
শীতলক্ষ্যা নদী
শুয়ে বিশ্রাম নিই, আবার ঝাঁপিয়ে পড়ি নদীতে। যারা বয়সে একটু বড়, তারা বাজি ধরে সাঁতরে নদী পার হয়। আমরা হাততালি দিয়ে তাদের উৎসাহ দিই। নদীর বুক চিরে যখন বড় বড় জাহাজ চলে যায়, আমরা মুগ্ধ চোখে তাকিয়ে থাকি। মায়ের মুখে শুনেছি, এ-নদীতে এক সময় কুমির ছিল। কিন্তু এখন আর কুমির দেখা যায় না, তবে মাঝে মাঝেই শুশুক ভেসে উঠেই আবার ডুব দেয় ৷
বর্ষাকালে শীতলক্ষ্যা নদী কানায় কানায় ভরে যায়। এ-সময় নদীতে প্রচণ্ড স্রোত থাকে। বড় বড় ঢেউ তীরে এসে আঘাত করে। অনেক সময় নদীর পানি বেশি বেড়ে গেলে দুই পাশের গ্রাম, ফসলের মাঠ সব ডুবে যায়। তখন আমাদেরকে হয় ঘরের চালে, অথবা নৌকায় আশ্রয় নিতে হয়। এ-সময় নদীর রূপ দেখলে আমার ভয় করে। তবে বাবা প্রায়ই ছোট ডিঙি নৌকায় চড়ে খুব সহজেই চলে যায় দূরদূরান্তে। আমরা বাড়িতে ঢুকে-পড়া পানিতে সাঁতার কেটে গোসল করি ।
শরৎকালে শীতলক্ষ্যা আবার অন্য রূপ ধরে। তখন নদীর দুই পাশে, যত দূর চোখ যায় কাশফুল ফুটে থাকে। কাশবনের ভেতরে অনেক পাখি বাসা বেঁধে ডিম পাড়ে। আমরা বিকেল বেলা নৌকায় চড়ে নদীর বুকে নেমে পড়ি। সন্ধ্যাবেলা যখন পাখিরা বাসায় ফিরে আসে, তখন তাদের কলকাকলিতে চারপাশ মুখরিত হয়ে ওঠে। আমরা নৌকার পাটাতনে শুয়ে সন্ধ্যার আকাশ দেখি। সে এক অপরূপ দৃশ্য ! রাতে কাশবনে শেয়াল ডাকে— হুক্কা হুয়া করে ।
শীতকালে অনেক বেলা পর্যন্ত শীতলক্ষ্যার বুকে কুয়াশা জমে থাকে। এ-সময় নদীটাকে অনেক রহস্যময় লাগে। এ-সময় নদীতে চর জাগা শুরু হয়। আমরা খাড়ি পেরিয়ে চরে চলে যাই মাছ ধরতে। সন্ধ্যা হতে-না- হতেই নদীটি আবার কুয়াশার চাদরে ঢাকা পড়ে ৷
শীতলক্ষ্যা নদী বাংলাদেশের অর্থনীতিতে গুরুত্বপূর্ণ ভূমিকা রাখছে। এ-নদীতেই রয়েছে বাংলাদেশের প্রধান নদীবন্দর। নদীর পাশে গড়ে উঠেছে অসংখ্য কলকারখানা। অনেক বড় বড় জাহাজ চলে যায় নদী দিয়ে। তবে শীতলক্ষ্যা নদী দিন দিন দূষিত হয়ে যাচ্ছে, যা আমাকে খুবই কষ্ট দেয় ।
শীতলক্ষ্যাকে কেন্দ্র করেই এর দুই তীরের মানুষের জীবন গড়ে উঠেছে। আমি এই নদীকে ছাড়া একটি দিনও কল্পনা করতে পারি না। শীতলক্ষ্যা যেন আমার জীবনেরই অংশ।

"
সত্যবাদিতা,"সত্যবাদিতা একটি মহৎ গুণ। একজন সত্যবাদী মানুষ কখনো মিথ্যা বলেন না। চরম বিপদেও তিনি সত্যকে আঁকড়ে থাকেন। সত্যবাদী সমাজে ও রাষ্ট্রে আদর্শ মানুষ হিসেবে বিবেচিত। তাঁকে সবাই সম্মান করে।
সত্য কথা বলার গুণকে সত্যবাদিতা বলে। সত্যবাদিতা মানুষের চরিত্রের অলংকারস্বরূপ। সত্য কথা বলতে পারলে অন্যান্য গুণ মানুষের মধ্যে এমনিই চলে আসে। সত্য কথা বললে হয়তো সাময়িক সমস্যার সৃষ্টি হতে পারে। কিন্তু এর পরিণাম সবসময়ই ভালো হয়। সত্যবাদী মানুষ কখনো খারাপ কাজ করতে পারে না। তিনি খুবই নির্ভরযোগ্য ও বিশ্বাসী হন। সবাই তাঁকে বিশ্বাস করে ও ভালোবাসে। একজন মিথ্যাবাদীও সত্যবাদীকে পছন্দ করে। পক্ষান্তরে মিথ্যাবাদীকে কেউ পছন্দ করে না। সে সমাজে সবার কাছে হেয় হয় । কেউ তাকে সম্মান করে না । প্রবাদ আছে যে, মিথ্যাবাদীর সবচেয়ে বড় শাস্তি হলো, সবাই তাকে অবিশ্বাস করে তা নয়, বরং সে-ই কাউকে বিশ্বাস করতে পারে না ।
ইতিহাসে যারা স্মরণীয় হয়ে আছেন তাঁদের সবাই ছিলেন সত্যবাদী। মহানবি হজরত মুহম্মদ (সা.) ছিলেন সত্যবাদিতার আদর্শস্বরূপ। তাঁকে সবাই আল-আমিন বা বিশ্বাসী বলে ডাকত। তাঁর শত্রুরাও তাঁকে বিশ্বাস করত। তাঁর কাছে তাদের সম্পত্তি গচ্ছিত রেখে যেত। মহাত্মা গান্ধী একদিন তাঁর বাবার পকেট থেকে টাকা চুরি করেন। কিন্তু পরে তিনি অনুশোচনায় বিদ্ধ হয়ে বাবাকে তাঁর চুরির কথা বলে দেন। এতে তাঁর বাবা তাঁর উপর খুবই রাগ করেন। কিন্তু গান্ধী তাতেও সত্যের পথ থেকে সরে আসেননি । তিনি সারাজীবন যা সত্য বলে জেনেছেন তা-ই পালন করেছেন। কখনোই মিথ্যার কাছে মাথা নত করেননি। বঙ্গবন্ধু শেখ মুজিবুর রহমানও সবসময় সত্যের পথে থেকেছেন। মিথ্যার সাথে কখনোই আপোস করেননি। সত্যের পথ ত্যাগের জন্য তাঁকে অনেক লোভ, অনেক ভয় দেখানো হয়েছিল। কিন্তু তিনি কখনোই সত্যের পথ থেকে পিছপা হননি ।
অল্প বয়স থেকেই সত্যবাদিতার চর্চা করতে হয়। কোনো ভুল বা দোষ করলে তা স্বীকার করার মনোবল আমাদের অর্জন করতে হবে এবং পরবর্তীতে আর তা না-করার চেষ্টা করতে হবে। আমাদের মনে রাখতে হবে যে, সত্যবাদিতার জয় সুনিশ্চিত। মিথ্যা কথা বলে অন্যায় সুবিধা পাওয়ার চেয়ে সত্য কথা বলে কষ্ট স্বীকার করা অনেক ভালো। সত্যবাদিতা শেখার প্রথম পাঠশালা হলো পরিবার। পরিবারে অভিভাবকদের খেয়াল রাখতে হবে, শিশুরা যাতে কখনো মিথ্যা কথা না শেখে । তাদের সামনে সত্যবাদিতার আদর্শ স্থাপন করতে হবে।
সত্যবাদিতা মানুষের চরিত্রকে সুন্দর ও মহৎ করে তোলে। আমাদের সবাইকে সত্যবাদিতার চর্চা করতে হবে। আমরা মনে রাখব সত্যের জয় হবেই। মিথ্যা বললে সাময়িক সুবিধা হয়তো পাওয়া যেতে পারে, কিন্তু তার পরিণতি হয় ভয়ংকর। একজন সত্যবাদী পৃথিবীর অমূল্য সম্পদ ।

"
আমাদের গ্রাম,"ভূমিকা

মাতৃভূমি মানুষের কাছে স্বর্গবিশেষ। আমার গ্রাম আমার কাছে স্বর্গ। আমার জন্ম গ্রামে। আমার গ্রামের
চেয়ে পবিত্র আর কিছু নেই। যেখানে আমার জন্ম, সেই গ্রামের জল আমার তৃষ্ণা মিটিয়েছে, খেতের ফসল ক্ষুধা দূর করেছে, পাখির কলকাকলি আমার ঘুম ভাঙিয়েছে, মুক্ত বাতাস আমার প্রাণ সজীব রেখেছে। ছায়ায় ঘেরা মায়ায় জড়ানো আমার গ্রাম । কবির ভাষায় :
আমাদের গ্রামখানি ছবির মতন,
মাটির তলায় এর ছড়ানো রতন ।
নাম ও অবস্থান
আমার গ্রামের নাম রূপনগর। গ্রামের দক্ষিণ
আমাদের গ্রামের একটি দৃশ্য
পাশ দিয়ে বয়ে চলেছে ছোট খাল। পূর্ব পাশ দিয়ে বয়ে গেছে নদী; যদিও নদীটি গাঁয়ের মানুষের কাছে বড় খাল নামে পরিচিত। গোপালগঞ্জ জেলায় ছায়াময় মায়াময় এ-গ্রাম। নদীর পূর্ব পাড়ে বরিশাল জেলা শুরু। পূর্ব-পশ্চিমে দু-মাইল লম্বা ও উত্তর-দক্ষিণে দেড় মাইল প্রশস্ত ।
লোকসংখ্যা
আমাদের গ্রামে প্রায় তিন হাজার লোক বাস করে। এ-গ্রামে সকল ধর্মের মানুষ একসঙ্গে বসবাস করে। সবার মধ্যে সম্প্রীতির বন্ধন অটুট।
পোশাক-পরিচ্ছদ
আমাদের গ্রামের মানুষ ভালো কাপড়চোপড় পরে। পুরুষেরা লুঙ্গি, পাজামা, পাঞ্জাবি, শার্ট এবং মেয়েরা সালোয়ার, কামিজ, শাড়ি পরে ।
পেশা
আমাদের গ্রামের প্রায় প্রতি বাড়িতে উচ্চশিক্ষিত লোক রয়েছেন। তাঁরা বাংলাদেশের বিভিন্ন অঞ্চলে সরকারি ও বেসরকারি পর্যায়ে উচ্চপদে কর্মরত আছেন। বাংলাদেশের বাইরেও অনেকে কর্মরত। যাঁরা গ্রামে বসবাস করেন, তাঁদের কেউ কৃষক, কেউ-বা ব্যবসায়ী। এ ছাড়া নানান পেশার লোক রয়েছেন আমাদের গ্রামে । তাঁদের মধ্যে রয়েছেন শিক্ষক, চিকিৎসক, প্রকৌশলী, উকিল, তাঁতি, জেলে, কামার, কুমার, সুতোর ।
ঘরবাড়ি
আমাদের গ্রামের বেশির ভাগ ঘরবাড়ি টিনের তৈরি। বারোটি দালান রয়েছে। কোনো কোনো বাড়ি ছনের বা খড়ের তৈরি ।

উৎপন্ন দ্রব্য
গ্রামের প্রধান ফসল ধান। আমাদের গ্রামে প্রচুর ধান হয়। এ ছাড়াও উৎপন্ন হয় পাট, গম, ডাল, সরিষা, তিল, আখ এবং নানারকম শাকসবজি। প্রচুর পরিমাণে গাভীর দুধ পাওয়া যায়। পুকুর, খাল ও নদীতে প্রচুর মাছ পাওয়া যায়। সব বাড়িতেই হাঁস-মুরগি পালন করে । বাগানে আম, জাম, কাঁঠাল, কলা, পেয়ারা, নারকেল, জাম, সুপারি, তাল, বেল, হরীতকী, আমলকী ইত্যাদি পাওয়া যায়। গ্রামের মানুষের নিজেদের খাবারের জন্য যা প্রয়োজন তার প্রায় সবই গ্রামে উৎপন্ন হয়।
শিক্ষাপ্রতিষ্ঠান

আমাদের গ্রামে দুটি প্রাথমিক বিদ্যালয় ও একটি মাধ্যমিক বিদ্যালয় আছে। গ্রামের ছেলেমেয়েরা প্রাথমিক বিদ্যালয়ে জীবনের প্রথম পাঠ শুরু করে। প্রাথমিক পাঠ শেষ করে ভর্তি হয় মাধ্যমিক বিদ্যালয়ে । আমাদের গ্রামে একটি স্বেচ্ছাসেবক নৈশ বিদ্যালয় আছে। যাঁরা লেখাপড়া জানেন না, গ্রামের শিক্ষিত যুবকেরা তাঁদের সন্ধ্যার পর লেখাপড়া শেখান । আমাদের গ্রামে কোনো নিরক্ষর লোক নেই ৷
বিভিন্ন প্রতিষ্ঠান
আমাদের গ্রামে যেমন শিক্ষাপ্রতিষ্ঠান রয়েছে, তেমনি রয়েছে বিভিন্ন ধরনের প্রতিষ্ঠানও। যেমন- পোস্ট অফিস, দাতব্য চিকিৎসালয়, কৃষি অফিস।
হাটবাজার ও দোকানপাট
আমাদের গ্রামে একটি বড় হাট আছে। সপ্তায় দুইদিন হাট বসে। হাটবার হলো : শনিবার ও বুধবার। হাটের দিন অনেক দূর থেকে বহু ক্রেতা-বিক্রেতা আসে। হাটে ধান, চাল, আলু, বেগুন, পটল, পাট, হাঁস, মুরগি ইত্যাদি প্রায় সবধরনের জিনিসপত্র বেচাকেনা হয়। গ্রামে প্রতিদিন সকালে বাজার বসে। মাছ, দুধ, শাকসবজিসহ দৈনন্দিন প্রয়োজনীয় প্রায় সব জিনিস এখানে পাওয়া যায় ।
যোগাযোগ ব্যবস্থা
গ্রামের পূর্ব পাশ দিয়ে নদী বয়ে চলেছে। গ্রামের তিন পাশে রাস্তা রয়েছে। দক্ষিণের রাস্তায় গাড়ি চলে। এ- গাড়ি কোটালীপাড়া হয়ে চলে যায় গোপালগঞ্জ। উঁচু বাঁধের উপর দিয়ে রিকশা, ভ্যান চলে। যখন গ্রামে পানি ওঠে, তখন রাস্তা থাকার কারণে লোকজনের চলাচলে কোনো সমস্যা হয় না। সব রাস্তায় রিকশা-ভ্যান চললেও গ্রামের বেশিরভাগ মানুষ হেঁটে চলাচল করে ।
প্রাকৃতিক সৌন্দর্য
প্রকৃতি যেন তার খেয়ালে আমাদের গ্রামটি সাজিয়েছে। যেদিকেই তাকানো হোক না কেন, সেদিকেই সবুজ আর সবুজ। আম, জাম, কাঁঠাল, জামরুল, বাতাবি, বেল, কুল, পেয়ারা, কদম, শিরিশ কড়ই, চাম্বল, মেহগনি, শিশুকাঠসহ নানারকমের গাছ গ্রামকে ছায়াময় করে তুলেছে। মাঠভরা শস্যখেতের উপর দিয়ে যখন বাতাস বয়, তখন মনে হয় যেন সবুজ সমুদ্রে ঢেউ উঠেছে।
সামাজিক অবস্থা
অর্থনৈতিক দিক থেকে আমাদের গ্রাম সচ্ছল । গ্রামের সবাই স্বনির্ভর বলে চুরি-ডাকাতি খুন-খারাবির কোনো বালাই নেই । গ্রামের শতভাগ লোকের অক্ষরজ্ঞান থাকায় কোনো রকমের কুসংস্কার নেই ।

উপসংহার সুজলা সুফলা শস্য-শ্যামলা আমাদের গ্রাম। এমন গ্রামে জন্ম নিয়ে ধন্য আমি। আমাদের গ্রামের সকল প্রকার উন্নয়ন কর্মকাণ্ডে আমি এগিয়ে যাব। কুপ্রভাব থেকে গ্রামকে মুক্ত রাখব; আমরা সবাই মিলে গ্রামের ঐতিহ্য বজায় রাখব- এ আমাদের দৃঢ় প্রতিজ্ঞা ৷
"
জাতীয় ফুল শাপলা,"বাংলাদেশের প্রাকৃতিক সৌন্দর্য সৃষ্টিতে ফুলের অবদান রয়েছে। অন্যান্য ফুলের মতো শাপলা সে-সৌন্দর্যের অংশীদার। শাপলা বাংলাদেশের সব অঞ্চলে সহজে পাওয়া যায়। শাপলা ফুলের সৌন্দর্য বাংলাদেশের সর্বত্রই ছড়িয়ে আছে। প্রাকৃতিক সৌন্দর্যের বিবেচনায় ও খুব সহজেই পাওয়া যায় বলে শাপলা জাতীয় ফুলের মর্যাদা পেয়েছে। আমাদের জাতীয় ফুল শাপলার মতো অন্যান্য দেশেও জাতীয় ফুল রয়েছে। যেমন— ভারতের জাতীয় ফুল পদ্ম, ইরানের জাতীয় ফুল গোলাপ ইত্যাদি ।
প্রাপ্তিস্থান
শাপলা জলে জন্মে বলেই এটি জলজ ফুল। খালে-বিলে, হাওড়ে-বাঁওড়ে, ঝিলে, পুকুরে, নদীতে, পরিত্যক্ত জলাশয়ে
এ-ফুল জন্মে। এ-ফুল চাষাবাদ করতে হয় না। বিনা যত্নেই ফুটে থাকে ।
জাতীয় জীবনে ব্যবহার
জাতীয় জীবনে এর অনেক ব্যবহারিক দিক রয়েছে। ডাকটিকিট ও মুদ্রায় শাপলার ছাপচিত্রের ব্যবহার আছে। জাতীয় প্রতীকের মর্যাদাও পেয়েছে এ ফুল ।
প্রকারভেদ
জাতীয় ফুল শাপলা
রঙের বিবেচনায় শাপলার রয়েছে রকমফের। শাপলা সাদা, লাল, নীল, হলুদ, কালচে লাল, বেগুনি-লাল, রক্ত-বেগুনি, নীল-বেগুনি প্রভৃতি রঙের হয়ে থাকে । বাংলাদেশে সাদা, লাল ও নীল— এই তিন রঙের শাপলা পাওয়া যায়। অন্যান্য রঙের শাপলার তুলনায় সাদা শাপলা বেশি পাওয়া যায়। আমাদের জাতীয় ফুল সাদা শাপলা ৷
পরিচয়
পানির নিচের মাটি থেকে প্রথমে মূল বা শিকড় গজায়। আর সে-শিকড় থেকে সরু নলের মতো একটি দণ্ড পানি ভেদ করে উপরে উঠে আসে এবং পানির উপরে সে-দণ্ডটি থেকে পাতা বের হয়। পাতা বড় ও পুরু হয়ে পানির উপরে ভাসে। আর মূল থেকে একাধিক শাখা বের হয় যা দেখতে অনেকটা ঝাড়ের মতো। একাধিক শাখাই মূলত শাপলার নল বা ডাঁটা। এসব নলের মাথায় কলার মুচির আকৃতির ফুলের কুঁড়ি ফোটে। ফুলগুলোও পাতার মতো পানির উপরে ভাসে। শাপলা ফোটে বর্ষাকালে। শাপলা ফুলের মেলায় প্রকৃতিকে অপরূপ সাজে সজ্জিত হতে দেখা যায়।
শাপলা পরিপূর্ণভাবে ফোটার সাথে সাথে পাপড়িগুলো ঝরে পড়ে; আর নলের আগায় গোলাকার বিচিটি পানিতে ডুবে যায়। পানি বাড়ার সাথে সাথে শাপলার বৃদ্ধি ঘটে। আর পানি কমার সাথে সাথে নিশ্চিহ্ন হতে থাকে। শীত মৌসুমে খালে-বিলে, নদী-নালায় পানি না থাকার কারণে শাপলা মরে যায়। তবে বিচিগুলো সুপ্ত অবস্থায় থাকে । নতুন বর্ষার আগমনে শাপলাগুলোর শিকড় থেকে আবার চারা গজায় ।
সৌন্দর্য
বর্ষার জলে শাপলা ফোটার সাথে সাথে প্রকৃতি ধরা দেয় নবরূপে। শাপলার সৌন্দর্য এমনভাবে ফুটে ওঠে যে প্রকৃতিকে অপরূপ বলে মনে হয়। জ্যোৎস্নারাতে নানা রঙের শাপলা রাতের সৌন্দর্যকে বাড়িয়ে তোলে ।
উপকারিতা
শাপলা সৌন্দর্য বাড়ায়। শিশু-কিশোররা শাপলা ফুল হাতে নিয়ে আনন্দ উপভোগ করে । তারা শাপলার নল দিয়ে মালা গাঁথে। এর নল বা ডাঁটা তরকারি হিসেবে ব্যবহৃত হয়। শাপলার বিচি থেকে খৈ হয়। তা ছাড়া শাপলা থেকে যে শালুক হয় তা শুকিয়ে খাওয়া যায় ৷
অপকারিতা
শাপলা অনেক সময় ধানখেতের ক্ষতি করে থাকে। ধানের চারার সঙ্গে শাপলার চারা বাড়লে ধানগাছ বাড়তে পারে না ।
উপসংহার
বাংলাদেশের অধিকাংশই জলজ অঞ্চল। বর্ষাকালে তার সম্পূর্ণ রূপ আমরা দেখতে পাই। আর বর্ষাকালে শাপলা জলজ ফুল হিসেবে প্রকৃতির শোভাবর্ধন করে। এর স্বাভাবিক সৌন্দর্য বাঙালির লোকজীবনে, জাতীয় জীবনে বিশেষ স্থান দখল করে আছে । শাপলা ফুলের তুলনা হয় না ।

"
জাতীয় ফল কাঁঠাল,"দৃষ্টিকাড়া ফুল আর অজস্র উপাদেয় ফলে বাংলার প্রকৃতি ভরপুর। প্রকৃতির অসংখ্য ফল ভোজনরসিক
বাঙালিকে তুষ্ট করে। এসব ফলের
বিচিত্র নাম, ভিন্ন রূপ, নানা স্বাদ ও গন্ধ। গ্রীষ্মের ফল কাঁঠাল। এ-ফল গন্ধ, স্বাদ ও আকৃতিতে বাঙালির
অতিপ্রিয় ৷
জাতীয় ফল ।
আকার-আকৃতি
কাঁঠাল বাংলাদেশের
জঙ্গল থেকে বাইর অইল এক ব্যাটা
গায়ে তার একশো একটা কাঁটা ॥
জাতীয় ফল কাঁঠাল
প্রচলিত এই ধাঁধাটির অর্থ হলো কাঁঠাল । গায়ে কাঁটার আবরণে কাঁঠাল ফলরাজ্যে নিজের স্বাতন্ত্র্যই ঘোষণা করে। আকৃতিতে এটি অনেক বড়। এক কেজি থেকে বিশ কেজি পর্যন্ত হতে পারে একটি কাঁঠালের ওজন। কাঁচা কাঁঠাল সবুজ বা সবুজাভ হলুদ কিংবা হলদেটে রঙের হয়ে থাকে। কাঁঠাল গাছ এবং ফল দুটোতেই থাকে সাদা দুধের মতো কষ। কাঁঠাল গাছ মাঝারি থেকে বড় হয়ে থাকে। একটি গাছে ধরে অনেক অনেক কাঁঠাল । গাছের গোড়া থেকে শাখা পর্যন্ত কাঁঠাল ফলে ।
প্রাপ্তিস্থান
কাঁঠাল বাংলাদেশের প্রায় সর্বত্রই পাওয়া গেলেও গাজীপুর, টাঙ্গাইল, নরসিংদী, ময়মনসিংহ এবং যশোর অঞ্চলে এর ফলন বেশি হয়। মূলত লৌহ-সমৃদ্ধ লাল মাটিতে কাঁঠাল ভালো জন্মে। পাহাড়ি কাঁঠালের কথা বিশেষভাবে উল্লেখ করা যায়। বাংলাদেশের পার্বত্য চট্টগ্রাম, সিলেট ও বান্দরবানের পাহাড়ে বিশেষ আকারের কাঁঠাল জন্মে। স্বাদেও এ-এলাকার কাঁঠাল সমতলভূমির কাঁঠাল থেকে পৃথক। দেশের চাহিদা মিটিয়ে কাঁঠাল বিদেশে রপ্তানি হচ্ছে।
ব্যবহার্য অংশ
কাঁঠাল অসংখ্য কোষসমৃদ্ধ হয়ে থাকে। কাঁচা অবস্থায় তা কেটে রান্না করে খাওয়া হয়। কাঁঠালের সব অংশই ব্যবহার করা যায়। কাঁঠালের কোষ এবং বিচি মানুষের উপাদেয় ও পুষ্টিকর খাবার। এর ছাল গবাদিপশুর খাবার । কাঁঠালের বিচি ভেজে কিংবা রান্না করে খাওয়া যায় ।
পাকা কাঁঠালের গন্ধ ও স্বাদ অতুলনীয় । কবির ভাষায় :
কাঁঠাল কণ্টকে ঘেরা ভিতরেতে কোষ,
তার তরে এ ফল কেবা দেয় দোষ ।
কাঁঠাল পাকার পর এর মৌ মৌ গন্ধে মুখরিত হয়ে ওঠে। গাছের চারদিক পাখি বা কীট ছুটে আসে এর আস্বাদ নিতে ।
চাষপদ্ধতি
কাঁঠাল উঁচু জমির ফল । যেখানে বৃষ্টির পানি জমে না, সেখানে কাঁঠাল গাছ ভালো জন্মে। বীজ এবং কলমের মাধ্যমে কাঁঠাল গাছের বংশবৃদ্ধি ঘটানো যায়। বীজ থেকে চারা উৎপন্ন করলে সেই চারা এক স্থান থেকে অন্য স্থানে নিয়ে রোপণ করলে উৎপাদন ভালো হয় ৷
অপকারিতা
মুখরোচক হলেও কাঁঠাল একটি গুরুপাক খাদ্য। বেশি কাঁঠাল খেলে পেটের পীড়া হতে পারে । কাঁঠালের আঠা খুবই বিরক্তিকর। হাতে আঠা লাগলে আর কাঁঠালের কোষ ছাড়াতে ইচ্ছে করে না। কিন্তু কাঁঠালই ফলের মধ্যে সবচেয়ে আমিষসমৃদ্ধ ফল ।
উপসংহার
কাঁঠাল বাংলাদেশের অন্যতম অর্থকরী ফসল। বাংলাদেশের উঁচু এলাকায় সুষ্ঠু পরিকল্পনার মাধ্যমে কাঁঠালের উৎপাদন বাড়ানোর প্রতি আমাদের সচেষ্ট হওয়া উচিত। তা ছাড়া কাঁঠালের জুস বৈজ্ঞানিক উপায়ে সংরক্ষণ করে বাজারজাত করা যেতে পারে। এ-বিষয়ে আমাদের জাতীয়ভাবে সচেতন হওয়া প্রয়োজন ।
"
জাতীয় পশু বাঘ,"ভূমিকা
পৃথিবীর অন্যান্য দেশের মতো বাংলাদেশের একটি জাতীয় পশু রয়েছে। এ-পশু হলো বাঘ। একে বলে রয়েল বেঙ্গল টাইগার। বাংলাদেশের সবচেয়ে বৃহৎ বন সুন্দরবনে রয়েল বেঙ্গল টাইগার পাওয়া যায়। সুন্দরবনের অবস্থান বাংলাদেশের দক্ষিণাঞ্চল খুলনা-সাতক্ষীরা-বাগেরহাট জেলায় ।
আকৃতি
বাঘ বিড়াল প্রজাতির প্রাণী। বাঘ আকারে ও শক্তিতে অনেক বড়। বাঘের গায়ের রং হলুদ। হলুদের মধ্যে কালো কালো ডোরাকাটা দাগ থাকে । বাঘ সাধারণত বারো ফুট লম্বা এবং চার ফুট পর্যন্ত উঁচু হয়। এদের দাঁত খুবই তীক্ষ্ণ ও ধারালো হয়। পায়ের থাবায় তীক্ষ্ণ ও ধারালো নখ লুকানো থাকে। বিড়ালের মতো প্রয়োজনে এরা সেই নখ বের করে আক্রমণ করতে পারে। এদের পায়ের তলায় নরম মাংসপিণ্ড আছে। যার ফলে তারা নীরবে চলাফেরা করতে পারে এবং সহজে শিকার ধরতে পারে। এদের গায়ের চামড়া খুবই শক্ত ও ঘন লোমে ঢাকা। বাঘের পেছনের পায়ে জোর খুব বেশি। লাফ দিয়ে এরা অনেক দূর পর্যন্ত যেতে পারে। বাঘের মাথা গোলাকার ও বেশ বড়। এদের চোখ দুটি উজ্জ্বল এবং রাতের বেলা জ্বলজ্বল করে জ্বলে । বাঘ অন্ধকারে দেখতে পায়।
স্বভাব
বাঘ অত্যন্ত হিংস্র প্রাণী। এরা বনে থাকে। এরা খুবই শক্তিশালী ও ভয়ংকর হয়। অনেক বড় বড় প্রাণীকে এরা সহজে শিকার করে। বাঘের শক্তি ও রাজকীয় ভাবভঙ্গি দেখে একে বনের রাজা বলা হয়। বাঘ খুব দ্রুত দৌড়াতে পারে। এরা সাঁতার কাটতে পারে খুব ভালো। সুন্দরবনের বাঘের সুনাম পুথিবী জুড়ে। এ- বাঘের সঙ্গে বাংলাদেশের নাম জুড়ে রাখা হয়েছে রয়েল বেঙ্গল টাইগার। বাঘ সাধারণত হরিণ, শূকর, গরু, ছাগল শিকার করে থাকে। শিকার না পেলে এরা অনেক সময় মানুষ শিকার করে। বাঘিনী সাধারণত বছরে দুই থেকে পাঁচটা বাচ্চা দেয় । বাচ্চাদের প্রতি বাঘের মায়া খুব কম । ক্ষুধা পেলে এরা বাচ্চাদের খেয়ে ফেলতে পারে । বাঘিনী বাচ্চা বড় না হওয়া পর্যন্ত লুকিয়ে রাখে ।
উপসংহার
বাঘকে হিংস্র পশু মনে হলেও পরিবেশের ভারসাম্য রক্ষায় বাঘের দরকার রয়েছে। বাঘ তৃণভোজী প্রাণী খেয়ে এদের সংখ্যা নিয়ন্ত্রণে রাখে। তৃণভোজী প্রাণীর সংখ্যা বৃদ্ধি পেলে তারা বনের গাছপালা খেয়ে উজাড় করে । রয়েল বেঙ্গল টাইগার বাংলাদেশের গৌরব। এদেরকে বিলুপ্তির হাত থেকে রক্ষা করতে হবে।
"
 জাতীয় পাখি দোয়েল,"ভূমিকা
“... কোকিল ডাকে কুহু কুহু
দোয়েল ডাকে মুহু মুহু
নদী যেথায় ছুটে চলে
আপন ঠিকানায়
একবার যেতে দে-না আমার ছোট্ট সোনার গাঁয়।”
বাংলাদেশ অসংখ্য রূপ-রং-কণ্ঠের পাখির সমারোহে সমৃদ্ধ। যে-পাখির গান আর ডালে ডালে নেচে বেড়ানো দেখে মনে চঞ্চলতা জাগে তার নাম দোয়েল। বাংলার অতি পরিচিত এক পাখি। দোয়েল বাংলাদেশে গানের পাখি হিসেবেও স্বীকৃত ।
আকৃতি
আকৃতির দিক থেকে দোয়েল ছোট পাখি । এরা সাধারণত ৫-৬ ইঞ্চি লম্বা হয়। স্ত্রী ও পুরুষ দোয়েল রং, আকার ও চেহারায় পৃথক হয়। পুরুষ দোয়েলের মাথা, ঘাড়, গলা, বুক ও পিঠের পালক চকচকে নীলাভ কালো। নিচের বাকি অংশের পালক সাদা। এদের ডানা কালচে বাদামি রঙের, তার মাঝে পিঠঘেঁষে সাদা ছোপ আর টানা দাগ। লেজ লম্বা, সরু থেকে মোটা। লেজে মাঝের দুটো পালক কালো, বাকি অংশ সাদা, এদের চোখ ও ঠোঁট কালো এবং পা গাঢ় সিসা রঙের। স্ত্রী দোয়েলের রং অনেকটা বাদামি ও ধূসর, দেখতে ময়লা বালির মতো। দোয়েল সবসময় তার লেজ উঁচু করে রাখে ।
খাদ্য ও বাসস্থান
জাতীয় পাখি দোয়েল
পোকামাকড় দোয়েলের প্রধান খাদ্য। আকারে ছোট বলে এদের তেমন বেশি খাদ্যের প্রয়োজন হয় না। দোয়েল শস্যকণা খেয়ে থাকে। এদের শিমুল ও মাদার ফুলের মধু খেতেও দেখা যায়। দোয়েল ঝোপঝাড়ে একাকী বা জোড়াসহ বাসা বেঁধে বাস করে। মানুষের বসতের কাছাকাছি দেয়াল কিংবা গাছের গুঁড়িতেও বাসা বাঁধে। দোয়েল গাছের ডালে বাসা বাঁধতে পারে না। এরা খড়-কুটো বা শুকনো ঘাস জমা করে বাসা তৈরি করে ৷
প্রকৃতি
দোয়েল চঞ্চল এবং অস্থির প্রকৃতির পাখি। নাচের ঢঙে এরা লাফিয়ে চলে। মাটি থেকে দশ ফুট উচ্চতার ভেতরে এরা অল্প দূরত্বে উড়ে চলে। এদের দীর্ঘক্ষণ শূন্যে ভাসতে দেখা যায় না ৷

বিশেষত্ব দোয়েলের বিশেষত্ব এর মোহন সুরে ও সংগীতে । আকর্ষণীয় এই আদুরে পাখিটি সুন্দর সুরে গান করে এবং আস্তে আস্তে শিস দেয়। বসন্তকালে এদের নাচ ও গানে মন ভরে ওঠে। কোকিল সবচেয়ে পরিচিত তবে অতিথি গানের পাখি। আর এরা আমাদের একান্তই প্রকৃতির গানের পাখি। সারাদিন, এমনকি সন্ধ্যার পরও দোয়েল গান গায় ৷
কেন জাতীয় পাখি
বাংলার প্রকৃতির সঙ্গে দোয়েলের রূপ, রং, স্বভাব, গান মিশে আছে। দোয়েল তার সহজাত চঞ্চলতায় গাছের ডালে বসে যখন গান করে ও শিস দেয়, তখন বাঙালি বাংলার অপার সৌন্দর্য উপভোগ করতে পারে। বাংলার সুজলা-সুফলা-শস্য-শ্যামলা প্রকৃতির সঙ্গে ওতপ্রোতভাবে জড়িয়ে আছে বলেই দোয়েল আমাদের জাতীয় পাখি ৷
উপসংহার
বাংলাদেশের সর্বত্র দোয়েল পাখি দেখা যায়। প্রকৃতির প্রতিকূলতা, তাপমাত্রা বৃদ্ধির কারণে জীববৈচিত্র্যে যে ক্ষতি হচ্ছে, তাতে এ-পাখিও রেহাই পাচ্ছে না। দোয়েল তথা সব পাখির জন্ম, বৃদ্ধি ও বিকাশ নিশ্চিত করাই আমাদের দায়িত্ব ।

"
বাংলাদেশের ষড়ঋতু,"সুচনা : বাংলাদেশ খতু-বৈচিত্র্যের দেশ। এখানে এক এক খতুর এক এক রূপ। খতুতে খতুতে এখানে চলে
সাজ বদলের পালা | নতুন নতুন রঙ-রেখায় প্রকৃতি আলপনা তকে মাটির বুকে, আকাশের গায়ে, মানুষের
মনে। তাই খতু বদলের সাথে সাথে এখানে জীবনেরও রঙ বদল হয়। সে-কারণেই বুঝি কবি রবীন্দ্রনাথ
ঠাকুরের কণ্ঠে ধ্বনিত হয়_

জগতের মাঝে কত বিচিত্র তুমি হে-
          তুমি বিচিত্র রূপিণী |

যষড়খতুর পরিচয় : পৃথিবীর অধিকাংশ দেশে ঋতুর সংখ্যা চারটি হলেও বাংলাদেশ ছয় খতুর দেশ। এখানে প্রতি
দুই মাস অন্তর একটি নতুন খতুর আবির্ভাব ঘটে | খতুগুলো হচ্ছে গ্রীস্ম , বর্ষা, শরৎ, হেমন্ত, শীত ও বসন্ত।
এরা চক্রাকারে আবর্তিত হয়। আর প্রত্যেক খতুর আবির্ভাবে বাংলাদেশের প্রকৃতির রূপ ও সৌন্দর্য বৈচিত্র্যময়
হয়ে ওঠে।

শ্লীষ্ষকাল : খতুচক্রের শুরুতেই আসে শ্রীষ্ষ। বৈশাখ-জ্যেষ্ঠ দুই মাস গ্রীস্ম| আগুনের মশাল হাতে মাঠ-ঘাট
পোড়াতে পোড়াতে স্রীষ্রাজের আগমন। তখন আকাশ-বাতাস ধুলায় ধূসরিত হয়ে ওঠে | প্রকৃতির শ্যামল-শিল্গধ
রুপ হারিয়ে যায়। খাল-বিল, নদী-নালা শুকিয়ে যায়। অসহ্য গরমে সমস্ত প্রাণিকুল একটু শীতল পানি ও ছায়ার
জন্য কাতর হয়ে পড়ে| এরই মধ্যে কখনো হঠাৎ শুরু হয় কালবোশেখির দুরন্ত তান্ডব | ভেঙেচুরে সবকিছু
তছনছ করে দিয়ে যায়। তবে গ্রীষ্ম শুধু পোড়ায় না, অকৃপণ হাতে দান করে আম, জাম, জামরুল, লিচু ,
তরমুজ ও নারকেলের মতো অমৃত ফল।

বর্ষাকাল : গ্রীষ্মের  পরেই মহাসমারোহে বর্ষা আসে। আযাঢ়-শ্রাবণ দুই মাস বর্ষাকাল দিখ্বিজয়ী যোল্ধার বেশে
বর্ষার আবির্ভাব। মেঘের পুরুগম্ভীর গর্জনে প্রকৃতি থেমে থেমে শিউরে ওঠে। শুরু হয় মুষলধারায় বৃষ্ণি। মাঠ-ঘাট
পানিতে পরিপূর্ণ হয়ে যায়। প্রকৃতিতে দেখা দেয় মনোরম সজীবত৷ | জনজীবনে ফিরে আসে প্রশান্তি| কৃষকেরা
জমিতে ধান-পাটের বীজ রোপণ করে। গাছে গাছে ফোটে কদম, কেয়া, v| বর্ষায় পাওয়া যায় আনারস,

পেয়ারা প্রভৃতি ফল।

শরৎকাল : বাতাসে শিউলি ফুলের সুবাস ছড়িয়ে আসে শরৎ। ভাদ্‌-আশ্বিন দুই মাস শরৎকাল। এ সময় বর্ষার
কালো মেঘ সাদা হয়ে স্বচ্ছ নীল আকাশে তুলোর মতো ভেসে বেড়ায়। নদীর তীরে তীরে বসে সাদা কাশফুলের
মেলা। বিকেল বেলা মালা গেঁথে উড়ে চলে সাদা বকের সারি। সবুজ ঢেউয়ের দোলায় দুলে ওঠে ধানের খেত।
রাতের আকাশে জ্বলজ্বল করে TE তারার মেলা। শাপলার হাসিতে বিলের জল ঝলমল ঝলমল করে |

তাই তো কবি গেয়েছেন-_

আজিকে তোমার মধুর মুরতি
হেরিনু শারদ প্রভাতে।
হে মাতঃ বজ্গা, শ্যামল অজ্ঞ
ঝলিছে  অমল শোভাতে।
শরতের এই অপরুপ রূপের জন্যই শরৎকে বলা হয় খতুর রানি।

হেমন্তকাল : ঘরে ঘরে নবান্নের উৎসবের আনন্দ নিয়ে আগমন ঘটে হেমন্তের। কার্তিক-অগ্রহায়ণ দুই মাস
হেমন্তকাল | প্রকৃতিতে হেমস্তের রূপ হলুদ। শর্যে ফুলে ছেয়ে যায় মাঠের বুক | মাঠে মাঠে পাকা ধান। কৃষক
ব্যস্ত হয়ে পড়ে ফসল কাটার কাজে | সোনালি ধানে কৃষকের গোলা ভরে ওঠে, মুখে ফোটে আনন্দের হাসি।
শুরু হয় নবান্নের উৎসব | হেমস্ত আসে নীরবে; আবার শীতের কুয়াশার আড়ালে গোপনে হারিয়ে যায়।

শীতকাল : কুয়াশার চাদর গায়ে উত্তুরে হাওয়ার সাথে আসে শীত। পৌষ-মাঘ দুই মাস শীতকাল। শীত
রিত্ততার খতু। কনকনে শীতের দাপটে মানুষ ও প্রকৃতি অসহায় হয়ে পড়ে। তবে রকমারি শাক-সবজি,
ফল ও ফুলের সমারোহে বিষণ্ন প্রকৃতি ভরে ওঠে। বাতাসে ভাসে খেজুর রসের ঘাণ। ক্ষীর, পায়েস আর পিঠা-
পুলির উত্সবে মাতোয়ারা হয় গ্রামবাংলা

বসন্তকাল : সবশেষে বসন্ত আসে রাজবেশে | ফাল্লুন-চৈত্র দুই মাস বসল্তকাল। বসন্ত নিয়ে আসে
সবুজের সমারোহ | বাতাসে মৌ মৌ ফুলের সুবাস। গাছে গাছে কোকিল-পাপিয়ার সুমধুর গান। দখিনা বাতাস
বুলিয়ে দেয় শীতল পরশ। মানুষের প্রাণে বেজে ওঠে মিলনের সুর। আনন্দে আত্মহারা কবি গেয়ে ওঠেন-

আহা আজি এ বসন্তে
এত ফুল ফোটে, এত বীশি বাজে
এত পাখি গায়।

উপসংহার : বাৎলাদেশে যড়খতুর এই লীলা অবিরাম চলছে। বিভিন্ন খত্বু প্রকৃতিতে রূপ-রসের বিভিন্ন সম্ভার
নিয়ে আসে। তার প্রভাব পড়ে বাংলার মানুষের মনে। বিচিত্র ষড়খতুর প্রভাবেই বাৎলাদেশের মানুষের মন
উদার ও ভালোবাসায় পরিপূর্ণ।"
বাংলা নববর্ষ,"সূচনা : বাংলা নববর্ষ বাঙালির জীবনে বিশেষ এক তাৎপর্য বহন করে। গতানুগতিক জীবনধারার মধ্যে নববর্ষ নিয়ে আসে নতুন সুর, নতুন উদ্দীপনা। বিগত বছরের সব দুঃখ-বেদনাকে একরাশ হাসি, আনন্দ আর গান দিয়ে ভুলিয়ে দিয়ে যায় নববর্ষ। প্রাচীনকাল থেকে জাতি-ধর্ম-বর্ণ নির্বিশেষে এটি বাঙালির আনন্দময় উৎসব হিসেবে সুপরিচিত। বাংলা নববর্ষ তাই বাঙালির জাতীয় উৎসব।

বঙ্গাব্দ বা বাংলা সনের ইতিহাস : বঙ্গাব্দ বা বাংলা সন প্রচলনের ইতিহাস রহস্যে ঘেরা। কোনো কোনো ইতিহাসবিদ মনে করেন, বাংলার সুলতান হোসেন শাহ বাংলা সনের প্রবর্তক। কারও কারও মতে, দিল্লির সম্রাট আকবর বাংলা সনের প্রচলন করেন। তাঁর নির্দেশে আমির ফতেউল্লাহ সিরাজি পূর্বে প্রচলিত হিজরি ও চান্দ্র বছরের সমন্বয়ে সৌর বছরের প্রচলন করেন। তবে সুলতান হোসেন শাহের সময়ে (৯০৩ হিজরি) বাংলা সনের প্রচলন হলেও সম্রাট আকবরের সময় (৯৬৩ হিজরি) থেকেই এটি সর্বভারতীয় রূপ লাভ করে। তখন থেকেই এটি বাঙালি সংস্কৃতির সাথে নিবিড়ভাবে সম্পর্কিত। বাংলা সন আপামর বাঙালি জাতির একান্ত নিজস্ব অব্দ।

নববর্ষের উৎসব : বাঙালি জনগোষ্ঠী প্রাচীনকাল থেকেই নববর্ষ উদযাপন করে আসছে। তখন বছর শুরু হতো অগ্রহায়ণ মাস থেকে। এটি ছিল ফসল কাটার সময়। সরকারি রাজস্ব ও ঋণ আদায়ের এটিই ছিল যথার্থ সময়। পরে বঙ্গাব্দ বা বাংলা সনের প্রচলন হলে বৈশাখ মাস থেকে বর্ষ গণনা শুরু হয়। আর বাঙালিরা পহেলা বৈশাখে বাংলা নববর্ষ উদযাপন করে। বাংলাদেশে নববর্ষ উদ্যাপনে এসেছে নতুন মাত্রা। বর্তমানে আমাদের দেশে রাষ্ট্রীয়ভাবে নববর্ষ পালন করা হয়।

পহেলা বৈশাখ : বিগত দিনের সমস্ত গ্লানি মুছে দিয়ে, পাওয়া না পাওয়ার সব হিসেব চুকিয়ে প্রতি বছর আসে পহেলা বৈশাখ। বাংলা নববর্ষ। মহাধুমধামে শুরু হয় বর্ষবরণ। সবাই গেয়ে ওঠে রবীন্দ্রনাথের এই গান :
এসো, এসো, এসো হে বৈশাখ

তাপস নিঃশ্বাস বায়ে মুমূর্ষুরে দাও উড়ায়ে
বৎসরের আবর্জনা— দূর হয়ে যাক।
বাংলা নববর্ষের অন্যতম আকর্ষণ হচ্ছে পহেলা বৈশাখে অনুষ্ঠিত বৈশাখী মেলা। বৈশাখী মেলাই হচ্ছে বাংলাদেশের সবচেয়ে বড় সার্বজনীন উৎসব। জাতি-ধর্ম-বর্ণ নির্বিশেষে সব মানুষের মহামিলন ক্ষেত্র এই মেলা। এ মেলায় আবহমান গ্রাম-বাংলার সাংস্কৃতিক কর্মকাণ্ডের একটি পরিচিতি ফুটে ওঠে। বাউল, মারফতি, মুর্শিদি, ভাটিয়ালিসহ বাংলাদেশের বিভিন্ন অঞ্চলের লোকগানে মেলার আকাশ-বাতাস মুখরিত হয়। যাত্ৰা, নাটক, পুতুল নাচ, সার্কাস, নাগরদোলা ইত্যাদি মেলার বিশেষ আকর্ষণ সৃষ্টি করে। মেলায় পাওয়া যায় মাটির হাঁড়ি, বাসনকোসন, পুতুল, বেত ও বাঁশের তৈরি গৃহস্থালির সামগ্রী, তালপাখা, কুটির শিল্পজাত বিভিন্ন সামগ্ৰী, শিশু-কিশোরদের খেলনা, মহিলাদের সাজ-সজ্জা ইত্যাদি।

এছাড়া চিঁড়া, মুড়ি, খৈ, বাতাসাসহ নানা রকমের মিষ্টির বৈচিত্র্যময় সমারোহ থাকে বৈশাখী মেলায়। গ্রামের মানুষের বিশ্বাস, পহেলা বৈশাখে ভালো খেলে, নতুন পোশক পরলে সারাটি বছরই তাদের সুখে কাটবে। তাই গ্রামে পহেলা বৈশাখে পান্তা খায় না। যাদের সামর্থ্য আছে তারা নতুন পোশাক পরে ৷ বাংলা নববর্ষের আরেকটি আকর্ষণ হালখাতা। গ্রামে-গঞ্জে-শহরে ব্যবসায়ীরা নববর্ষের দিন তাদের পুরনো হিসাব-নিকাশ শেষ করে নতুন খাতা খোলেন। এ উপলক্ষে তারা নতুন-পুরনো খদ্দেরদের আমন্ত্রণ জানিয়ে মিষ্টি খাওয়ান। প্রাচীনকাল থেকে এখনো এ অনুষ্ঠানটি বেশ জাঁকজমকভাবে পালিত হয়ে আসছে।

নববর্ষের প্রভাব : আমাদের জীবনে নববর্ষ উৎসবের আমেজ নিয়ে আসে। নববর্ষের দিন ছুটি থাকে। পারিবারিকভাবে বিশেষ খাবারের আয়োজন করা হয়। বন্ধু-বান্ধব, আত্মীয়-স্বজনকে নিমন্ত্রণ জানানো হয়৷ সব কিছুতে আনন্দের ছোঁয়া লাগে। আধুনিক রীতি অনুযায়ী ছোট-বড় সবাই নববর্ষের শুভেচ্ছা কার্ড বিনিময় করে। অতীতের লাভ-ক্ষতি ভুলে গিয়ে এদিন সবাই ভবিষ্যতের সম্ভাবনার স্বপ্ন বোনে। নববর্ষ আমাদের সামনের দিকে এগিয়ে চলার প্রেরণা যোগায়। তাই আমাদের জীবনে নববর্ষের প্রভাব গভীর ও ব্যাপক।

নববর্ষের তাৎপর্য : বাঙালির নববর্ষের উৎসব নির্মল আনন্দের উৎসধারা। ধর্ম-বর্ণ নির্বিশেষে এটি আজ আমাদের জাতীয় উৎসব। নববর্ষের সামাজিক ও সাংস্কৃতিক কর্মকাণ্ডে আমরা আমাদের জীবনবাদী ও কল্যাণধর্মী রূপটিই খুঁজে পাই। আমাদের ঐতিহ্য ও সাংস্কৃতিক চেতনাকে প্রত্যক্ষ করি। আমাদের নববর্ষ উদ্যাপনে আনন্দের বিস্তার আছে, কিন্তু কখনো তা পরিমিতিবোধকে ছাড়িয়ে যায় না। বাংলা নববর্ষ তাই বাঙালির সারা বছরের আনন্দের পসরা-বাহক।

উপসংহার : বাংলা নববর্ষের প্রথম দিনটি আসে সগৌরবে – নিজেকে চিনিয়ে, সবাইকে জানিয়ে। আমাদের জীবনে নবচেতনার সঞ্চার করে পরিবর্তনের একটা বার্তা নিয়ে আসে নববর্ষ। পুরাতনকে ঝেড়ে ফেলে এটি আমাদের জীবনে নতুন হালখাতার প্রবর্তন করে। নববর্ষ আমাদের মানবিক মূল্যবোধকে জাগ্রত করে; জাতীয় জীবনে স্বকীয় চেতনা বিকাশে উদ্বুদ্ধ করে। মানুষে মানুষে গড়ে তোলে সম্প্রীতির নিবিড় বন্ধন। তাই বাংলা নববর্ষ আমাদের জীবনে এত আনন্দ ও গৌরবের।"
বিজয় দিবস,"সূচনা : আমাদের জাতীয় জীবনে ১৬ই ডিসেম্বর সবচেয়ে আনন্দ ও গৌরবের একটি দিন। ১৯৭১ সালে দীর্ঘ নয় মাস রক্তক্ষয়ী যুদ্ধের পর এই দিনে আমাদের প্রিয় স্বদেশ দখলদারমুক্ত হয়েছিল। লাখো শহিদের রক্তের বিনিময়ে আমরা বিজয় অর্জন করেছিলাম। পৃথিবীর মানচিত্রে স্বাধীন-সার্বভৌম বাংলাদেশ লাভ করেছিলাম ৷ এই দিনটি তাই আমাদের জাতীয় জীবনে সবচেয়ে স্মরণীয় দিন। এটি আমাদের ‘বিজয় দিবস’।

বিজয় দিবসের ইতিহাস : বিজয় মহান, কিন্তু বিজয়ের জন্য সংগ্রাম মহত্তর। প্রতিটি বিজয়ের জন্য কঠোর সংগ্রাম প্রয়োজন। আমাদের বিজয় দিবসের মহান অর্জনের পেছনেও বীর বাঙালির সুদীর্ঘ সংগ্রাম ও আত্মদানের ইতিহাস রয়েছে। পাকিস্তান সৃষ্টির প্রায় প্রথম থেকেই বাঙালিদের মনে পশ্চিমা শোষণ থেকে মুক্তিলাভের ইচ্ছার জাগরণ ঘটে। জাতির পিতা বঙ্গবন্ধু শেখ মুজিবুর রহমানের নেতৃত্বে নানা আন্দোলনের মাধ্যমে তা প্রবল আকার ধারণ করতে থাকে। অবশেষে বাঙালির স্বাধিকার চেতনা ১৯৬৯ সালে গণ-অভ্যুত্থানে রূপ নেয় । বাঙালির স্বাধিকারের ন্যায্য দাবিকে চিরতরে নির্মূল করার জন্য ১৯৭১ সালের ২৫শে মার্চ রাতে পশ্চিমা সামরিক জান্তাবাহিনী বাঙালি-নিধনের নিষ্ঠুর খেলায় মেতে ওঠে। বঙ্গবন্ধুর আহ্বানে বাঙালিরা রুখে দাঁড়ায়। গর্জে ওঠে। ঘরে ঘরে দুর্গ গড়ে তোলে। কৃষক-শ্রমিক, ছাত্র-শিক্ষক, ডাক্তার-ইঞ্জিনিয়ার, শিল্পী-সাহিত্যিক, নারী-পুরুষ, হিন্দু-মুসলমান-বৌদ্ধ-খ্রিষ্টান— সবাইকে নিয়ে গঠিত হয় মুক্তিবাহিনী। যার যা আছে তাই নিয়ে ঝাঁপিয়ে পড়ে দেশমাতৃকার মুক্তি-সংগ্রামে। সুদীর্ঘ নয় মাস রক্তক্ষয়ী মুক্তিযুদ্ধ চলে। পাকিস্তানি সামরিক জল্লাদরা এ সময় গ্রামে-গঞ্জে-শহরে-বন্দরে পাখির মতো গুলি করে হত্যা করে নিরীহ জনসাধারণকে। ঘর- বাড়ি, দোকান-পাট লুট করে জ্বালিয়ে দেয়। মা-বোনদের ওপর পাশবিক নির্যাতন করে। প্রাণ বাঁচাতে সহায়- সম্বলহীন এক কোটি মানুষকে আশ্রয় নিতে হয় প্রতিবেশী দেশ ভারতে। তবু বাঙালি দমে যায় নি। পৃথিবী অবাক তাকিয়ে দেখে :
সাবাস বাংলাদেশ!
এ পৃথিবী অবাক তাকিয়ে রয় :
জ্বলে-পুড়ে-মরে ছারখার
তবু মাথা নোয়াবার নয় ৷

অবশেষে পাকিস্তানি হানাদার বাহিনী পরাজয় স্বীকার করে নেয়। ১৯৭১ সালের ১৬ই ডিসেম্বর এদেশের মুক্তিসেনা ও মিত্রবাহিনীর কাছে আত্মসমর্পণ করে। রক্তাক্ত সংগ্রামের অবসান ঘটে। বাংলাদেশ শত্রুমুক্ত হয়। সূচিত হয় বাংলাদেশের মহান বিজয় ৷

বিজয় দিবসের তাৎপর্য : ১৯৭১ সালের ১৬ই ডিসেম্বর গৌরবময় বিজয়ের মাধ্যমে স্বাধীন জাতি হিসেবে বাঙালির জয়যাত্রার শুরু। এই দিনে স্বপরিচয়ে আমরা বিশ্বের দরবারে মাথা তুলে দাঁড়াবার সুযোগ পাই। এই দিনটির জন্যই সারা বিশ্বে বাঙালি জাতি ও বাংলাদেশের মর্যাদা আজ সুপ্রতিষ্ঠিত। ১৬ই ডিসেম্বর তাই আমাদের বিজয় দিবস। প্রতি বছর সবিশেষ মর্যাদা নিয়ে জাতির কাছে হাজির হয় বিজয় দিবস। সব অন্যায়- অত্যাচার, শোষণ-দুঃশাসনের বিরুদ্ধে বিজয় দিবস আমাদের মনে প্রেরণা সৃষ্টি করে।

বিজয় দিবসের উৎসব : ১৬ই ডিসেম্বর ভোরে সাভারে অবস্থিত জাতীয় স্মৃতিসৌধে পুষ্পস্তবক অর্পণের মধ্যে দিয়ে দিবসটির শুভ সূচনা হয়। বাংলাদেশের আপামর জনসাধারণ মহাসমারোহে বিজয় দিবস পালন করে। ১৫ই ডিসেম্বর রাত থেকেই বিজয় দিবস উদ্যাপনের প্রস্তুতি চলে। দেশের সমস্ত স্কুল-কলেজ, ঘর-বাড়ি, দোকানপাট, রিক্সা-গাড়ি ইত্যাদিতে শোভা পায় লাল-সবুজ পতাকা। স্কুল-কলেজ কিংবা রাস্তায় রাস্তায় আয়োজন করা হয় সাংস্কৃতিক অনুষ্ঠানের। বিজয়ের আনন্দে সব শ্রেণির মানুষ যোগ দেয় এসব অনুষ্ঠানে । কোথাও কোথাও বসে বিজয় মেলা । সরকারি ব্যবস্থাপনায় এদিনটি বেশ জাঁকজমকভাবে পালন করা হয়।

ঢাকার জাতীয় প্যারেড গ্রাউন্ডে বাংলাদেশ সামরিক ও প্রতিরক্ষা বাহিনীর সদস্যগণ কুচকাওয়াজ প্রদর্শন করেন। মহামান্য রাষ্ট্রপতি, মাননীয় প্রধানমন্ত্রী, মন্ত্রিসভার সদস্য, বিরোধীদলীয় নেতা-নেত্রীগণ ও গণ্যমান্য ব্যক্তিবর্গের উপস্থিতিতে হাজার হাজার মানুষ এই কুচকাওয়াজ উপভোগ করেন। বিজয় দিবস উপলক্ষে বিভিন্ন সামাজিক ও রাজনৈতিক সংগঠন কাঙালিভোজের আয়োজন করে থাকে। অনেক সাহিত্য-সাংস্কৃতিক প্রতিষ্ঠান বিজয় দিবস স্মরণে অনুষ্ঠান করে। পত্র-পত্রিকায় প্রকাশিত হয় বিশেষ ক্রোড়পত্র। বেতার ও টেলিভিশনে প্রচারিত হয় বিশেষ অনুষ্ঠানমালা। বিভিন্ন ধর্মীয় প্রতিষ্ঠানে মহান মুক্তিযুদ্ধের বীর শহিদদের আত্মার শান্তি ও দেশের কল্যাণ কামনায় প্রার্থনা করা হয়। শহরে সন্ধ্যায় আয়োজন করা হয় বিশেষ আলোকসজ্জার। সমগ্র দেশ জুড়ে উৎসবমুখর পরিবেশে বিজয় দিবস পালিত হয় ৷

উপসংহার : এক সাগর রক্তের বিনিময়ে আমরা পেয়েছি স্বাধীন সার্বভৌম বাংলাদেশ। এই মহান বিজয় আমাদের অর্জিত হয় ১৯৭১ সালের ১৬ই ডিসেম্বর। এই দিনটি শুধুই আমাদের বিজয়ের দিন নয়,বেদনারও দিন। আমাদের চেতনা জাগরণেরও দিন। যাঁদের ত্যাগ-তিতিক্ষা ও রক্তের বিনিময়ে আমরা এই গৌরবের অধিকার পেয়েছি, তাঁদের সেই আত্মোৎসর্গের কথা মনে রেখে আমাদেরও সেই চেতনায় উদ্বুদ্ধ হতে হবে। দেশ ও জাতিকে উন্নতির দিকে এগিয়ে নিয়ে যেতে হবে। তবেই বিজয় দিবসের মহিমা অর্থবহ হয়ে উঠবে।\"
মুক্তিযুদ্ধ জাদুঘর,"সূচনা : মুক্তিযুদ্ধ বাঙালি জাতির জীবনে সবচেয়ে গুরুত্বপূর্ণ ঘটনা। পাকিস্তানের জন্মলগ্ন থেকে যে শোষণ ও অত্যাচারের শুরু হয়েছিল তার অবসান ঘটে এই যুদ্ধের মাধ্যমে। সমগ্র জাতি দেশের মুক্তির জন্য আত্মোৎসর্গের চেতনায় নিজেদের উজাড় করে দিয়েছিল এই যুদ্ধে। ফলে একসাগর রক্তের বিনিময়ে অভ্যুদয় ঘটে স্বাধীন সার্বভৌম বাংলাদেশের। মুক্তিযোদ্ধারা আমাদের গর্ব, আমাদের অহংকার। মুক্তিযুদ্ধের ইতিহাস বাঙালি জাতির কাছে স্বর্ণময় এক গৌরবোজ্জ্বল অধ্যায়। আমাদের মুক্তিযুদ্ধের ইতিহাস-ঐতিহ্যকে সংরক্ষণ এবং ভবিষ্যৎ প্রজন্মকে তা জানানোর জন্য সম্পূর্ণ বেসরকারি উদ্যোগে প্রতিষ্ঠিত হয়েছে মুক্তিযুদ্ধ জাদুঘর ।

জাদুঘরের প্রতিষ্ঠা : ১৯৯৬ সালের ২২শে মার্চ ঢাকাস্থ সেগুনবাগিচার একটি দোতলা ভবনে প্রতিষ্ঠা করা হয় মুক্তিযুদ্ধ জাদুঘর। বর্তমানে মুক্তিযুদ্ধ জাদুঘর ঢাকার আগারগাঁতে শেরেবাংলা নগরে অবস্থিত। বাংলাদেশের গৌরবময় মুক্তিযুদ্ধ-সংক্রান্ত তথ্য, প্রমাণ, বস্তুগত নিদর্শন, রেকর্ডপত্র ও স্মারকচিহ্নসমূহ সংগ্রহ, সংরক্ষণ ও প্রদর্শনের সুব্যবস্থা করা হয়েছে এখানে। নিরপেক্ষ ও বস্তুনিষ্ঠভাবে ঐতিহাসিক ঘটনাধারা দেশবাসীর সামনে তুলে ধরার প্রয়াসে দেশের কয়েকজন বরেণ্য ব্যক্তি স্ব-উদ্যোগে মুক্তিযুদ্ধ জাদুঘর প্রতিষ্ঠার পরিকল্পনা করেন। প্রতিষ্ঠাতাদের মধ্যে রয়েছেন বিশিষ্ট নাট্যব্যক্তিত্ব আলী যাকের, সারা যাকের, আসাদুজ্জামান নূর, জিয়াউদ্দিন তারেক আলী, ডা. সারওয়ার আলী, রবিউল হুসাইন, আক্কু চৌধুরী ও মফিদুল হক। এঁদের আহ্বানে সাড়া দিয়ে অনেক ব্যক্তি বিভিন্ন স্মারক, তথ্য-প্রমাণ ও আর্থিক সাহায্য প্রদান করেন। বর্তমানে মুক্তিযুদ্ধ জাদুঘর পরিচালিত হয় একটি ট্রাস্টি বোর্ডের সুদক্ষ তত্ত্বাবধানে ৷

জাদুঘরের অবকাঠামো : মুক্তিযুদ্ধ জাদুঘরের প্রবেশপথের মুখেই রয়েছে ‘শিখা চির অম্লান’। তারকা-আকৃতির একটি বেদির ওপর জ্বলছে অনির্বাণ শিখা। তার পেছনে পাথরে খোদাই করা আছে এক দৃঢ় অঙ্গীকার :

সাক্ষী বাংলার রক্তভেজা মাটি
সাক্ষী আকাশের চন্দ্রতারা
ভুলি নাই শহিদদের কোনো স্মৃতি
ভুলব না কিছুই আমরা

দোতলা বিশিষ্ট মুক্তিযুদ্ধ জাদুঘরের মধ্যে রয়েছে ছয়টি গ্যালারি : নিচ তলায় তিনটি ও দোতলায় তিনটি। প্রথম গ্যালারির নিদর্শনগুলো দুটি পর্বে বিন্যস্ত। প্রথম পর্বে প্রদর্শিত হয়েছে বাংলার হাজার বছরের ঐতিহ্য ও সংস্কৃতি। যেমন : সিলেট অঞ্চলে প্রাপ্ত ফসিল, পাহাড়পুরের সোমপুর বিহারের মডেল, ভুটান থেকে পাওয়া শ্রীজ্ঞান অতীশ দীপঙ্করের মূর্তি, বাগেরহাটের বিখ্যাত ষাটগম্বুজ মসজিদের মডেলসহ বিভিন্ন মসজিদের টালির নিদর্শন এবং মন্দিরের পোড়ামাটির কারুকাজ। এসবের পাশাপাশি এখানে রয়েছে নানা সময়ের মুদ্রা, তালপাতার লিপি ও তুলট কাগজে লেখা মনসামঙ্গল কাব্যের অংশবিশেষ। দ্বিতীয় পর্বে প্রদর্শিত হয়েছে ব্রিটিশ ঔপনিবেশিক শাসনের বিরুদ্ধে বিভিন্ন সংগ্রামের চিত্র। যেমন : নবাব সিরাজউদ্দৌলা যেখানে পরাজিত হয়েছিলেন সেই পলাশীর আম্রকাননের মডেল; সিরাজউদ্দৌলা, টিপু সুলতান, তিতুমীর, রাজা রামমোহন রায়ের প্রতিকৃতি; ক্ষুদিরাম, প্রফুল্ল চাকী, যতীন্দ্রনাথ মুখার্জি, মওলানা মোহাম্মদ আলী ও শওকত আলীর ফটোগ্রাফ। আরও আছে সিপাহি বিদ্রোহের স্থিরচিত্র, চট্টগ্রাম অস্ত্রাগার লুণ্ঠনের শহিদদের চিত্র, কাজী নজরুল ইসলাম সম্পাদিত ‘ধূমকেতু’ পত্রিকার কপি এবং ১৯৪৩ সালের ভয়াবহ দুর্ভিক্ষের– যাকে আমরা “পঞ্চাশের মন্বন্তর’ বলি, তার করুণ দৃশ্যের ছবি।

দ্বিতীয় গ্যালারিতে তুলে ধরা হয়েছে পাকিস্তান আমলের ইতিহাস। ১৯৫২’র ভাষা আন্দোলন, ‘৫৪র সাধারণ নির্বাচন, ‘৫৮র সামরিক শাসন, ‘৬২র সামরিক শাসনবিরোধী আন্দোলন, ‘৬৬ র ছয় দফার আন্দোলন, আগরতলা ষড়যন্ত্র মামলা, ‘৬৯-এর গণ-অভ্যুত্থান, ‘৭০-এর ভয়াবহ জলোচ্ছ্বাস ও নির্বাচন সংক্রান্ত বিভিন্ন দলিল, ছবি ও স্মারক

তৃতীয় গ্যালারিতে প্রদর্শিত হয়েছে ১৯৭১ সালের অসহযোগ আন্দোলন, ২৫ শে মার্চ রাতে সংঘটিত গণহত্যা, স্বাধীনতার ঘোষণা, প্রাথমিক প্রতিরোধ, প্রবাসী সরকার সংক্রান্ত ছবি ও শরণার্থীদের জীবনচিত্র।দোতলার তিনটি গ্যালারি সাজানো হয়েছে মুক্তিযুদ্ধের বিভিন্ন তথ্য, প্রমাণ ও চিত্র দিয়ে। প্রথমটিতে (চতুর্থ গ্যালারি) রয়েছে, পাকবাহিনীর নিষ্ঠুরতার বিভিন্ন ছবি, শহিদ মুক্তিযোদ্ধা, প্রাথমিক প্রতিরোধ, প্রবাসী সরকার এবং সেক্টর কমান্ডারদের নানা তৎপরতার তথ্য ও ছবি।

পরেরটিতে (পঞ্চম গ্যালারি) আছে প্রতিরোধের লড়াই, গেরিলাযুদ্ধ, নৌ-কমান্ডো, বিমানবাহিনী, স্বাধীন বাংলা বেতার কেন্দ্র, মুক্তিযুদ্ধের পক্ষে আন্তর্জাতিক সমর্থন, রাজাকার-দালালদের ভূমিকা এবং সশস্ত্র যুদ্ধের ছবি, স্মারক ও বিবরণ। সবশেষে (ষষ্ঠ গ্যালারি) রয়েছে গণহত্যা, শহিদ মুক্তিযোদ্ধা, বীরশ্রেষ্ঠ, শহিদ বুদ্ধিজীবী, চূড়ান্ত লড়াই এবং মুক্তিযুদ্ধের বিজয় সম্পৃক্ত বিভিন্ন স্মারক, বিবরণ ও ছবি প্রতিটি গ্যালারিতে আছেন একজন চৌকস গাইড। তিনি দর্শনার্থীদের নানা প্রশ্নের উত্তর প্রদান করে তাদের কৌতূহল নিবৃত করেন।

মুক্তিযুদ্ধ জাদুঘর চত্বরে রয়েছে মুক্তিযুদ্ধ বিষয়ক নানারকম বই, পোস্টার, ক্যাসেট, সিডি, স্মারকসামগ্রী বিক্রির জন্য একটি পুস্তকবিপণি, একটি খাবারের দোকান ও একটি উন্মুক্ত মঞ্চ এবং সামনের অংশে আছে ১০০ আসন বিশিষ্ট একটি চমৎকার অডিটোরিয়াম।

মুক্তিযুদ্ধ জাদুঘরের কার্যক্রম : মুক্তিযুদ্ধের গৌরবময় ইতিহাস-ঐতিহ্য সম্পর্কে দেশের মানুষকে সচেতন করতে মুক্তিযুদ্ধ জাদুঘর বিভিন্ন কর্মকাণ্ড পরিচালনা করে থাকে। জাদুঘর পরিদর্শনের ক্ষেত্রে বিদ্যালয়ের ছাত্র- ছাত্রীদের জন্য পরিবহন সুবিধাসহ এখানে নানা সুযোগ-সুবিধা প্রদান করা হয়ে থাকে। দেশের বিভিন্ন প্রান্তে প্রদর্শনীর জন্য একটি গাড়িকে ভ্রাম্যমাণ জাদুঘরে রূপান্তরিত করা হয়েছে। মুক্তিযুদ্ধ জাদুঘরের অডিটোরিয়ামে ভিডিও প্রদর্শনীর মাধ্যমে আমন্ত্রিত দর্শকদের মুক্তিযুদ্ধের বিভিন্ন প্রামাণ্যচিত্র দেখানো হয়। উন্মুক্ত মঞ্চে আয়োজন করা হয়ে থাকে নানা অনুষ্ঠানের। মুক্তিযুদ্ধ জাদুঘরে সংগৃহীত স্মারক সংখ্যা প্রায় এগারো হাজার মুক্তিযুদ্ধ জাদুঘর বিশ্বের আরও আটটি দেশের সমভাবাপন্ন জাদুঘরের সঙ্গে মিলে “ইন্টারন্যাশনাল কোয়ালিশন অব হিস্টরিক মিউজিয়ামস্ অব কনসান্স” গঠন করেছে ।

উপসংহার : যেকোনো জাদুঘর দেশের ইতিহাস-ঐতিহ্য ও সংস্কৃতিকে জনসমক্ষে তুলে ধরার মধ্য দিয়ে অতীত এবং বর্তমানের মধ্যে সেতুবন্ধন রচনা করে। বাংলাদেশের মুক্তিযুদ্ধ জাদুঘর আমাদের মহান মুক্তিযুদ্ধের গৌরবময় জাতীয় ইতিহাস ও ঐতিহ্যের গুরুত্বপূর্ণ স্মৃতি-স্মারক-দলিলপত্রের একমাত্র সংগ্রহশালা । আমাদের ভবিষ্যৎ প্রজন্ম যেন মুক্তিযুদ্ধের ইতিহাস সঠিকভাবে জানতে পারে, ভুলে না যায়, সে লক্ষ্যেই মুক্তিযুদ্ধ জাদুঘর প্রতিষ্ঠিত ও পরিচালিত হয়ে আসছে।"
বাংলাদেশের কৃষক,"সূচনা : বাংলাদেশ কৃষিপ্রধান দেশ। এদেশের শতকরা প্রায় ৫০ ভাগ লোক কৃষক। কৃষকের অক্লান্ত পরিশ্রমে এ দেশ ভরে ওঠে ফসলের সমারোহে। আমরা পাই ক্ষুধার আহার। কৃষকের উৎপাদিত ফসল বিদেশে রফতানি করে দেশের অর্থনীতি সমৃদ্ধ হয়। বলতে গেলে, কৃষকই আমাদের জাতীয় উন্নয়নের চাবিকাঠি; আমাদের জাতির প্রাণ। কবির ভাষায় :

সব সাধকের বড় সাধক আমার দেশের চাষা,
দেশ মাতারই মুক্তিকামী, দেশের সে যে আশা।

কৃষকের অতীত ইতিহাস : প্রাচীনকালে এ দেশে জনসংখ্যা ছিল কম, জমি ছিল বেশি। উর্বরা জমিতে প্রচুর ফসল হতো। তখন শতকরা ৮৫ জনই ছিল কৃষক। তাদের গোলা ভরা ধান, গোয়াল ভরা গরু আর পুকুর ভরা থাকত মাছে। তাদের জীবন ছিল সুখী ও সমৃদ্ধ। তারপর এলো বর্গীর অত্যাচার, ফিরিঙ্গি-পর্তুগিজ জলদস্যুদের নির্যাতন, ইংরেজদের খাজনা আদায়ের সূর্যাস্ত আইন, শোষণ ও নিপীড়ন। এলো মন্বন্তর, মহামারী। গ্রাম- বাংলা উজাড় হলো। কৃষক নিঃস্ব হয়ে গেল। সম্পদশালী কৃষক পরিণত হলো ভূমিহীন চাষিতে। দারিদ্র্য তাকে কোণঠাসা করল। কৃষকের জীবন হয়ে উঠল বেদনাদায়ক। কবিগুরু রবীন্দ্রনাথ ঠাকুরের ভাষায় :

স্কন্ধে যত তার চাপে ভার
বহি চলে মন্দগতি যতক্ষণ থাকে প্রাণ তার
তারপর সন্তানেরে দিয়ে যায় বংশ বংশ ধরি
. শুধু দুটি অনু খুঁটি কোন মতে কষ্ট-ক্লিষ্টপ্রাণ
রেখে দেয় বাঁচাইয়া ।

এভাবেই এককালের সুখী ও সমৃদ্ধ কৃষকের গৌরবময় জীবন-ইতিহাস অন্ধকারে হারিয়ে যায়।
বর্তমান অবস্থা : বাংলার রাজনৈতিক ইতিহাসের অনেক পরিবর্তন হয়েছে। বাংলাদেশ স্বাধীনতা লাভ করেছে । কিন্তু বাঙালি কৃষকের অসহায় ও দরিদ্র জীবনের কোনো ইতিবাচক পরিবর্তন ঘটে নি। বাংলার কৃষক আজো শিক্ষাহীন, বস্ত্রহীন, চিকিৎসাহীন জীবন-যাপন করছে। দেশের জনসংখ্যা বেড়েছে, কমেছে কৃষি জমির পরিমাণ। জমির উর্বরতাও গেছে কমে। ফলে বাড়তি মানুষের খাদ্য যোগানোর শক্তি হারিয়েছে এ দেশের কৃষক। পৃথিবী জুড়ে চাষাবাদ পদ্ধতির পরিবর্তন ঘটেছে। বৈজ্ঞানিক পদ্ধতিতে উন্নত দেশ কৃষকের শক্তি বৃদ্ধি করছে। কিন্তু এ দেশে এখনো মান্ধাতার আমলের চাষাবাদ ব্যবস্থা বহাল আছে। বাংলার কৃষকও ভোঁতা লাঙল আর কঙ্কালসার দুটো বলদের পেছনে ঘুরতে ঘুরতে নিঃস্ব হয়ে যাচ্ছে। এছাড়া অনাবৃষ্টি, অতিবৃষ্টি, বন্যা, খরা ও অন্যান্য প্রাকৃতিক দুর্যোগ – কোনো কিছুই মোকাবেলা করার কৌশল ও সামর্থ্য কৃষকের নেই । তবে ধীরে ধীরে এই অবস্থার পরিবর্তন ঘটছে। কৃষিতে আধুনিক প্রযুক্তি ও উন্নত পদ্ধতি প্রয়োগের গুরুত্ব বাড়ছে । সম্প্রতি ব্যাংক, এন জিও, সমবায় সমিতি বা মহাজনের ঋণের টাকায় আর উচ্চ ফলনশীল বীজের সাহায্যে কৃষিতে ফলন বেড়েছে । কিন্তু ক্ষেতের ফসল কৃষকের ঘরে ওঠার আগেই ব্যাংক, এন জিও, সমবায় প্রতিষ্ঠান কিংবা মহাজনের ঋণ পরিশোধ করতে হয় । তাই কৃষকের শোচনীয় অবস্থার পরিবর্তন হয় না। এখনো তারা নানা রোগ-শোক, অশিক্ষা-কুশিক্ষা, দারিদ্র্য ও কুসংস্কারের বিরুদ্ধে লড়াই করছে ।

কৃষকের উন্নয়ন: বাংলাদেশ কৃষিনির্ভর দেশ। দেশীয় অর্থনীতিতে কৃষির অবদানও যথেষ্ট তাৎপর্যপূর্ণ। তাই দেশের উন্নয়নের স্বার্থে কৃষকের উন্নয়ন প্রয়োজন । বাংলার কৃষকের ভাগ্যোন্নয়নের জন্য আজ সবচেয়ে বেশি দরকার চাষাবাদে বৈজ্ঞানিক পদ্ধতির প্রবর্তন । কৃষক যেন স্বল্পমূল্যে উন্নত বীজ, জৈব ও রাসায়নিক সার এবং কীটনাশক পায় তার ব্যবস্থা করা । প্রয়োজনে কৃষককে সুদমুক্ত ঋণ প্রদান করতে হবে । আবার কৃষক তার ফসলের যেন ন্যায্য দাম পায় সেদিকেও খেয়াল রাখতে হবে । আমাদের দেশের অধিকাংশ কৃষকই অশিক্ষিত । তাদের শিক্ষিত করে তুলতে হবে । আধুনিক কৃষি-যন্ত্রাপাতি ব্যবহার করার জন্য তাকে প্রশিক্ষণ দিতে হবে । সারা বছর বিভিন্ন ফসল ও রবিশস্য চাষাবাদের পাশাপাশি কুটিরশিল্পে কৃষকদের আগ্রহী করে তুলতে হবে । সেই সঙ্গে কৃষকের চিত্তবিনোদন ও রোগ-ব্যাধির চিকিৎসারও সুবন্দোবস্ত করতে হবে।

উপসংহার: কৃষকই বাংলার কৃষি অর্থনীতির মেরুদণ্ড । বাংলাদেশের অর্থনীতির প্রাণশক্তিও তারা। তবুও কৃষকরা বহুকাল ধরে অবহেলিত। বিশেষ করে তাদের সামাজিক মর্যাদা এখনো নিম্নমানের। এ বিষয়ে আমাদের সকলের সচেতন দৃষ্টি দেওয়া প্রয়োজন। কৃষক ও কৃষিকে গুরুত্ব দিলেই আমাদের অর্থনীতির চাকা সচল থাকবে। দেশের দারিদ্র্য দূর হবে। বাংলার ঘরে ঘরে ফুটে উঠবে স্বচ্ছলতার চিত্র । বলা যায়, কৃষকের আত্মার ভেতরই লুকিয়ে আছে আমাদের সমৃদ্ধি ও প্রাচুর্যের বীজ।"
দৈনন্দিন জীবনে বিজ্ঞান,"সূচনা : বর্তমান যুগ বিজ্ঞানের যুগ। আজ বিজ্ঞান আমাদের কাছে নিশ্বাস-প্রশ্বাসের মতোই অপরিহার্য । আমাদের দৈনন্দিন জীবনে একটা মুহূর্তও বিজ্ঞানের সাহায্য ছাড়া আমরা চলতে পারি না। এখন যেকোনো ধরনের জীবনযাত্রায় অভ্যস্ত মানুষই বিজ্ঞানের ওপর নির্ভরশীল। সকালে ঘুম থেকে উঠে রাতে ঘুমাতে যাওয়া পর্যন্ত যাবতীয় কাজকর্মের মধ্যে বিজ্ঞানের অবদান লক্ষণীয়। বলা যায়, এখন বিজ্ঞানই মানুষের প্রাত্যহিক জীবনের নিয়ন্ত্রক।

দৈনন্দিন জীবনে বিজ্ঞান : বিজ্ঞানকে বাদ দিয়ে মানুষের একটি মুহূর্তও কল্পনা করা যায় না। এখন প্ৰতি মুহূর্তে, প্রতি পদক্ষেপে সভ্য-মানুষ বিজ্ঞানের সাহায্য নিয়ে জীবন-ধারণ করছে। এই যে বসে লিখছি – হাতের কলম ও কালি, লেখার কাগজ, এমনকি বসার জায়গাটিতে পর্যন্ত বিজ্ঞানের প্রভাব রয়েছে। আমাদের পথে- ঘাটে, অফিস-আদালতে, স্কুল-কলেজে সব জায়গায়ই বিজ্ঞানের অবদান অসীম। শুধু তাই নয়, আমাদের অন্ন, বস্ত্র, বাসস্থানের এই প্রাথমিক প্রয়োজনটুকুও বিজ্ঞান দ্বারা নিয়ন্ত্রিত। আমাদের দৈনন্দিন জীবনের প্রায় প্রতিটি কাজেই আমরা বিজ্ঞানের ওপর নির্ভরশীল।

শহুরে জীবনে বিজ্ঞান : শহুরে জীবনে মানুষ আর বিজ্ঞান অঙ্গাঙ্গিভাবে জড়িত। শহরে আমাদের ঘুম ভাঙে এলার্মঘড়ির শব্দে। ঘুম থেকে উঠে দিনের শুরু করি টুথপেস্ট আর টুথব্রাশ দিয়ে। এরপর আছে সংবাদপত্র। তারপর গ্যাস অথবা হিটার কিংবা স্টোভে তাড়াতাড়ি রান্না করে খাই। রিক্সা, অটোরিক্সা, বাস, ট্রেন বা মোটরসাইকেলে চড়ে কর্মস্থলে পৌছাই। সিঁড়ির বদলে লিফটে উঠে অফিসকক্ষে যাই। টেলিফোন, টেলিগ্রাম, ফ্যাক্স, ই-মেইল, ইন্টারনেট ইত্যাদির সাহায্যে দূর-দূরান্তে খবর পাঠাই। কম্পিউটারে কাজের বিষয় লিখে রাখি। ক্লান্ত দেহটাকে আরাম দেওয়ার জন্য এসি কিংবা ইলেকট্রিক পাখার নিচে বসি – এই ভাবেই সারাদিন বিজ্ঞানের সাহায্যে আমরা জীবন চালিয়ে নিয়ে যাচ্ছি। আবার সন্ধ্যায় বাড়ি ফিরে দিনের অবসন্নতা দূর করতে মিউজিক প্লেয়ার কিংবা টিভি চালিয়ে মনটাকে সতেজ রাখতে চেষ্টা করি। ছেলে-মেয়েরা কম্পিউটারে তাদের নোট রাখে; কখনো কখনো ভিডিও গেমস্ খেলে। এমনিভাবে জীবনের প্রতি পদক্ষেপেই বিজ্ঞানের অবদান অনুভব করি।

গ্রামীণ জীবনে বিজ্ঞান : যোগাযোগ ও যাতায়াতের ক্ষেত্রে বিজ্ঞানের বিস্ময়কর অবদানের জন্য মানুষ আজ দূরকে করেছে নিকট প্রতিবেশী। বাস, রিক্সা, ভ্যান, সাইকেল, মোটরসাইকেল সবই এখন গ্রামীণ জীবনের অংশ। ফলে বিজ্ঞান শহরজীবনকে অতিক্রম করে পৌঁছে গেছে গ্রামে। বর্তমানে গ্রামীণ জীবনেও বিজ্ঞানের উপর নির্ভরতা বেড়েই চলেছে। টুথপেস্ট, টুথব্রাশ, টিভি, রেডিও, মোবাইল ফোন, টর্চ, স্নো, সাবান, পাউডার, আয়না-চিরুনি, রাসায়নিক সার, কীটনাশক দ্রব্য, ট্রাক্টর ইত্যাদি এখন গ্রামীণ মানুষের দৈনন্দিন জীবনের সঙ্গে মিশে গেছে। শহরের মানুষ যেমন নিজেদের জীবনযাত্রাকে সহজ করতে বিজ্ঞানকে নিত্যসঙ্গী করেছে, তেমনি গ্রামের মধ্যবিত্ত ও উচ্চবিত্ত মানুষের জীবনেও ইলেকট্রিক হিটার, রান্নার গ্যাস, প্রেসার কুকার, ফ্রিজ, ওয়াশিং মেশিন ইত্যাদি অপরিহার্য হয়ে উঠেছে।

দৈনন্দিন জীবনে বিজ্ঞানের প্রভাবের অপকারিতা : দৈনন্দিন জীবনে বিজ্ঞানের ওপর অতিমাত্রায় নির্ভরতা মানুষের অনেক ক্ষতি করেছে। যন্ত্রের ওপর অতিরিক্ত নির্ভর করতে গিয়ে মানুষ পরিশ্রম-বিমুখ হয়ে উঠছে। মানসিক পরিশ্রমের তুলনায় শারীরিক পরিশ্রম কম করছে। ফলে নানা জটিল রোগে আক্রান্ত হচ্ছে। মানসিক ভারসাম্য নষ্ট হচ্ছে। সবচেয়ে বড় কথা, মানুষের জীবনে কৃত্রিমতা ঘনীভূত হচ্ছে। মানুষের স্নেহ, মায়া, মমতার মতো সদ্গুণগুলো হারিয়ে যাচ্ছে। মানুষে মানুষে বিভেদ বাড়ছে। বিজ্ঞান-নির্ভর যন্ত্রশক্তির ওপর অন্ধ আস্থা স্থাপন করতে গিয়ে মানুষ যান্ত্রিক হয়ে উঠছে।

উপসংহার : আমাদের দৈনন্দিন জীবনের নানা প্রয়োজনীয় বস্তু আজ একেবারে হাতের মুঠোয় এনে দিয়েছে বিজ্ঞান। সকাল থেকে সন্ধ্যা, আবার সন্ধ্যা থেকে সকাল পর্যন্ত যা কিছু আমাদের প্রয়োজনীয় তার সবই বিজ্ঞানের অবদান। বিজ্ঞান আজ আমাদের নিত্য সহচর। বিজ্ঞান আমাদের জীবন-যাপনকে করেছে স্বাচ্ছন্দ্যময়। তবে দৈনন্দিন জীবনে বিজ্ঞানের প্রভাব শুধু যে কল্যাণ করছে তা নয়,অনেক ক্ষতিও করছে। তাই বিজ্ঞানের অপব্যবহার না করে আমাদের আরও সচেতন হতে হবে।"
ছাত্রজীবনের দায়িত্ব ও কর্তব্য,"ভূমিকা : মানবজীবনের সবচেয়ে গুরুত্বপূর্ণ সময় হচ্ছে ছাত্রজীবন। এ সময় যেভাবে নিজেকে গড়ে তোলা হয়, সারাজীবন সে রকম ফল পাওয়া যায়। ছাত্রজীবনকে বলা হয় প্রস্তুতির জীবন। জ্ঞান-বিজ্ঞানের রাজ্যে বিচরণ করে নিজেকে যোগ্য হিসেবে গড়ে তুলতে হয় এই ছাত্রজীবনেই। সুতরাং বৃহত্তর জীবনের পটভূমিতে ছাত্রজীবনের দায়িত্ব ও কর্তব্য অনেক।

ছাত্রজীবন : কবি সুনির্মল বসু বলেছেন :
বিশ্ব-জোড়া পাঠশালা মোর
সবার আমি ছাত্র,
নানান ভাবের নতুন জিনিস
শিখছি দিবারাত্র।

মানুষ সারাজীবন কিছু না কিছু শেখে। তাই বৃহত্তর অর্থে মানুষের গোটা জীবনটাই ছাত্রজীবন। কিন্তু ছাত্রজীবন বলতে আমরা বুঝি, স্কুল, কলেজ ও বিশ্ববিদ্যালয়ের প্রাতিষ্ঠানিক শিক্ষাজীবনকে। জীবন গঠনের জন্য মানুষকে একটি বিশেষ সময়ে আনুষ্ঠানিক শিক্ষা গ্রহণ করতে হয়। মূলত শিক্ষা প্রতিষ্ঠানে অধ্যয়নের এই সময়টুকুই মানুষের ছাত্রজীবন।

ছাত্রজীবনের লক্ষ্য : ‘ছাত্রনং অধ্যয়নং তপঃ’ – অধ্যয়নই হচ্ছে ছাত্রদের একমাত্র তপস্যা। ছাত্রজীবনের প্রথম ও প্রধান লক্ষ্য হলো অধ্যয়ন ও জ্ঞানঅর্জন। ছাত্র-ছাত্রীদের কঠোর পরিশ্রম ও তপস্যার মাধ্যমে জ্ঞানঅর্জনে আত্মনিয়োগ করতে হবে। ভবিষ্যতে দেশ ও জাতিকে সুষ্ঠুভাবে পরিচালনা করার গুরুদায়িত্ব তাদের ওপরই অর্পিত হবে। সে গুরুদায়িত্ব বহন করার জন্য ছাত্র-ছাত্রীদের উপযুক্ত শিক্ষায় শিক্ষিত হতে হবে।

ছাত্রজীবনের কর্তব্য : জ্ঞানার্জনে আত্মনিয়োগই একজন ছাত্রের প্রধান কর্তব্য। এজন্য একজন শিক্ষার্থীকে পাঠ্যপুস্তকের বাইরে আরও অনেক বেশি পড়াশোনা করতে হয়। আর এভাবেই প্রকৃত জ্ঞানার্জনের সাথে সাথে তাকে মানব-চরিত্রের নানাবিধ সৎ-গুণাবলিও অর্জন করতে হয়। যেমন :

১. চরিত্রগঠন : “চরিত্র হচ্ছে মানবজীবনের মুকুট স্বরূপ।” ছাত্রদের একটি প্রধান কাজ হলো চরিত্র গঠন। তাই এ সময় প্রত্যেক ছাত্রেরই সত্যবাদিতা, সহানুভূতি, সহযোগিতা, পরোপকার, উদারতা, ধৈর্য, সংযম, দেশপ্রেম প্রভৃতি সদ্গুণ আয়ত্ত করতে হবে। সব রকম অসদ্গুণ ও বদ-অভ্যাস থেকে দূরে থাকাও একজন ছাত্রের অন্যতম কর্তব্য।

২. নিয়মানুবর্তিতা : শৃঙ্খলা ছাড়া মানবজীবন সুন্দরভাবে গড়ে উঠতে পারে না। এই শৃঙ্খলা বা নিয়মানুবর্তিতা ছাত্রজীবনেই অর্জন করতে হয়। এ গুণ অর্জনের ওপর তার ভবিষ্যতের সাফল্য নির্ভর করে।

৩. সময়ানুবর্তিতা : সময়নিষ্ঠা একটি বড় গুণ। যে মানুষ সময়ের মূল্য দিতে জানে না, সে জীবনে উন্নতি করতে পারে না। তাই ছাত্রজীবন থেকেই সময়নিষ্ঠার অভ্যাস করতে হবে, সময়ের মূল্য দিতে হবে।

৪. অধ্যবসায় : ছাত্রদের অলসতা ত্যাগ করে পরিশ্রমী হতে হবে। দেখা যায় অনেক মেধাবী ছাত্রও অলসতার কারণে পরীক্ষায় ভালো ফল করতে ব্যর্থ হয়। আবার অনেক কম মেধার ছাত্র শুধু অধ্যবসায় ও পরিশ্রম দ্বারা আশাতীত সাফল্য অর্জন করে চমক সৃষ্টি করে। তাই ছাত্রজীবনে অধ্যবসায়ের গুরুত্ব অপরিসীম।

৫. খেলাধুলা ও ব্যায়াম : স্বাস্থ্যই সকল সুখের মূল। আর সুস্থ শরীরে বাস করে সুস্থ মন। শরীর সুস্থ না থাকলে নিয়মিত লেখাপড়া হয় না। তাই শারীরিক ও মানসিক সুস্থতার জন্য ছাত্রদের নিয়মিত খেলাধুলা ও ব্যায়াম করা খুব জরুরি।
৬. সহ-শিক্ষা কার্যক্রমে অংশগ্রহণ : ছাত্রদের লেখাপড়ার পাশাপাশি অন্যান্য সহ-শিক্ষা কার্যক্রমেও অংশগ্রহণ করা প্রয়োজন। বিতর্ক প্রতিযোগিতা, উপস্থিত বক্তৃতা, আবৃত্তি, চিত্রাঙ্কন, গান, নাচ, অভিনয় ইত্যাদিতেও তাকে অংশ নিতে হবে।

ছাত্রজীবনের দায়িত্ব : ছাত্রজীবনের দায়িত্বের দুটি দিক রয়েছে। একটি হচ্ছে নিজেকে যোগ্য করে গড়ে তোলা, অপরটি হচ্ছে দেশ ও জাতির জন্য নিজেকে প্রস্তুত করা। নিজেকে যোগ্য করে তোলার দায়িত্ব যথাযথভাবে পালন করতে পারলেই ব্যক্তি ও জাতি উভয়েরই কল্যাণ হয়। ছাত্ররা দেশ ও জাতির ভবিষ্যৎ কর্ণধার, আশা-আকাঙ্ক্ষার প্রতীক; শিক্ষা ও সংস্কৃতির ধারক ও বাহক । তাই জাতীয় উন্নয়নে সচেতন নাগরিক হিসেবে ছাত্রদের দায়িত্ব সবচেয়ে বেশি। অতীতে জাতির সংকটকালে ছাত্রসমাজই অগ্রবর্তী চিন্তার পথিকৃৎ হয়ে এগিয়ে এসেছে। মুক্তিযুদ্ধে ছাত্রসমাজের অংশগ্রহণ ছিল খুবই উল্লেখযোগ্য। ভবিষ্যতেও জাতির সংকটে-সমস্যায় ঝাঁপিয়ে পড়ে দেশ ও জাতিকে রক্ষা করার কাজে ছাত্রসমাজকেই দায়িত্ব নিতে হবে। প্রত্যেক ছাত্রকেই মাতাপিতার প্রতি শ্রদ্ধা, ভাই-বোন, আত্মীয়-স্বজনদের প্রতি ভালোবাসা, পাড়া-প্রতিবেশীদের প্রতি সৌজন্য প্রকাশ করতে হবে। সহপাঠীদের সঙ্গে বন্ধুত্বপূর্ণ সম্পর্ক রাখতে হবে। শিক্ষক-গুরুজনদের সম্মান করতে হবে। ধর্ম-বর্ণনির্বিশেষে সবার সঙ্গে প্রীতি ও ঐক্য বজায় রাখতে হবে।

উপসংহার : মানুষের ভবিষ্যৎ জীবনের ভিত্তি গঠিত হয় ছাত্রজীবনে। আবার দেশ ও জাতির ভবিষ্যৎ নির্ভর করে ছাত্রদের ওপর। তাই ছাত্রজীবনের কর্তব্য ও দায়িত্ব ঠিকভাবে উপলব্ধি করে তা যথাযথভাবে পালন করা প্রতিটি ছাত্রেরই উচিত। এতে দেশ ও জাতির কল্যাণ এবং উন্নতি সাধন হয় ।"
শ্রমের মর্যাদা,"সূচনা : কর্মই জীবন। সৃষ্টির সমস্ত প্রাণীকেই নিজ নিজ কাজের মাধ্যমে বেঁচে থাকতে হয়। ছোট্ট পিঁপড়া থেকে বিশাল হাতি পর্যন্ত সবাইকেই পরিশ্রম করতে হয়। পরিশ্রম দ্বারাই মানুষ অন্যান্য প্রাণী থেকে নিজেকে আলাদা করেছে। পরিশ্রমের মাধ্যমেই মানুষ নিজের ভাগ্য বদলেছে এবং বহু বছরের শ্রম ও সাধনা দ্বারা পৃথিবীকে সুন্দর ও সমৃদ্ধ করে তুলেছে। বলা যায়, মানুষ ও সভ্যতার যাবতীয় অগ্রগতির মূলে রয়েছে পরিশ্রমের অবদান।

শ্রম কী : শ্রমের আভিধানিক অর্থ হচ্ছে মেহনত, দৈহিক খাটুনি। সাধারণত যেকোনো কাজই হলো শ্রম। পরিশ্রম হচ্ছে এ পৃথিবীতে বেঁচে থাকার সংগ্রামের প্রধান হাতিয়ার। পরিশ্রমের দ্বারাই গড়ে উঠেছে বিশ্ব ও মানব-সভ্যতার বিজয়-স্তম্ভ।

শ্রমের শ্রেণিবিভাগ : শ্রম দুই প্রকার : মানসিক শ্রম ও শারীরিক শ্রম। শিক্ষক, ডাক্তার, বৈজ্ঞানিক, সাংবাদিক, অফিসের কর্মচারী শ্রেণির মানুষ যে ধরনের শ্রম দিয়ে থাকেন সেটিকে বলে মানসিক শ্রম। আবার কৃষক, শ্রমিক, তাঁতি, জেলে, মজুর শ্রেণির মানুষের শ্রম হচ্ছে শারীরিক শ্রম। পেশা বা কাজের ধরন অনুসারে এক এক শ্রেণির মানুষের পরিশ্রম এক এক ধরনের হয়। তবে শ্রম শারীরিক বা মানসিক যা-ই হোক না কেন উভয়ের মিলিত পরিশ্রমেই গড়ে উঠেছে মানব-সভ্যতা।

শ্রমের প্রয়োজনীয়তা : মানুষ নিজেই নিজের ভাগ্যবিধাতা। তার এই ভাগ্যকে নির্মাণ করতে হয় কঠোর পরিশ্রমের মাধ্যমে। তাই মানবজীবনে পরিশ্রমের প্রয়োজনীয়তা অপরিসীম। কর্মবিমুখ অলস মানুষ কোনোদিন উন্নতি লাভ করতে পারে না। পরিশ্রম ছাড়া জীবনের উন্নতি কল্পনামাত্র। জীবনে আত্মপ্রতিষ্ঠা লাভ করতে হলে নিরলস পরিশ্রম দরকার। পৃথিবীতে যে জাতি যত বেশি পরিশ্রমী, সে জাতি তত বেশি উন্নত। তাই ব্যক্তিগত ও জাতীয় পর্যায়ে প্রতিষ্ঠিত হতে হলে মানুষকে পরিশ্রমী হতে হবে। একমাত্র পরিশ্রমই মানুষের জীবনকে সুন্দর ও সার্থক করে তুলতে পারে।

শ্রমের মর্যাদা : মানুষের জন্ম স্রষ্টার অধীন, কিন্তু কর্ম মানুষের অধীন। জীবন-ধারণের তাগিদে মানুষ নানা কর্মে নিয়োজিত হয়। কৃষক ফসল ফলায়, তাঁতি কাপড় বোনে, জেলে মাছ ধরে, শিক্ষক ছাত্র পড়ান, ডাক্তার চিকিৎসা করেন, বিজ্ঞানী আবিষ্কার করেন। এঁরা প্রত্যেকেই মানবতার কল্যাণে কাজ করে যাচ্ছেন। পৃথিবীতে কোনো কাজই ছোট নয়। আর্থ-সামাজিক পদমর্যাদায় হয়তো সবাই সমান নয়। কিন্তু এদের প্রত্যেকেরই মেধা, মনন, ঘাম ও শ্রমে সভ্যতা এগিয়ে নিয়ে চলেছে। তাই সকলের শ্রমের প্রতিই আমাদের সমান মর্যাদা ও শ্রদ্ধা থাকা উচিত। উন্নত বিশ্বে কোনো কাজকেই তুচ্ছ করা হয় না। সমাজের প্রতিটি লোক নিজের কাজকে গুরুত্ব দিয়ে করার চেষ্টা করে। তাই চীন, জাপান, কোরিয়া, রাশিয়া, ইংল্যান্ড, আমেরিকা, ফ্রান্স, কানাডা প্রভৃতির মতো দেশ উন্নতির চরম শিখরে উঠেছে। আমাদের দেশে শারীরিক শ্রমকে বিশেষ মর্যাদার চোখে দেখা হয় না। তার ফলে আজো সুজলা-সুফলা-শস্য-শ্যামলা দেশের অধিবাসী হয়েও আমরা চরম দারিদ্র্যের মধ্যে বসবাস করি।

পরিশ্রম সৌভাগ্যের প্রসূতি : সৌভাগ্য আকাশ থেকে পড়ে না। জীবনে সৌভাগ্য অর্জনের জন্য প্রচুর পরিশ্রম ও নিরন্তর সাধনার দরকার হয়। সব মানুষের মধ্যে সুপ্ত প্রতিভা আছে। পরিশ্রমের দ্বারা সেই সুপ্ত প্রতিভাকে জাগিয়ে তুলতে হয়। যে মানুষ কর্মকে জীবনের ব্রত হিসেবে গ্রহণ করেছে, জীবনসংগ্রামে তারই হয়েছে জয় । কর্মের প্রতি নিবেদিত-প্রাণ ব্যক্তি জীবনে সফল সৈনিক হতে পারে। কর্মহীন ব্যক্তি সমাজের বোঝাস্বরূপ। অন্যদিকে শ্রমশীলতাই মানবজীবনের সৌভাগ্যের চাবিকাঠি। আমাদের জীবনে উন্নতি করতে হলে, জীবনে সুখী হতে হলে পরিশ্রমের বিকল্প নেই।

উপসংহার : পরিশ্রম শুধু সৌভাগ্যের নিয়ন্ত্রক নয়, সভ্যতা বিকাশেরও সহায়ক। মানব-সভ্যতার উন্নতি- অগ্রগতিতে শ্রমের অবদান অনস্বীকার্য। আমরা স্বাধীন-সার্বভৌম বাংলাদেশের নাগরিক। সোনার বাংলা গড়ার স্বপ্ন ও সাধনা আমাদের। তাই কোনো প্রকার শ্রম থেকে আমাদের মুখ ফিরিয়ে থাকলে চলবে না। শ্রমের বিজয়-রথে চড়ে আমাদের উন্নত সভ্যতার সিংহদ্বারে পৌঁছাতে হবে।"
কর্মমুখী শিক্ষা,"সূচনা : শিক্ষা জাতির মেরুদণ্ড। শিক্ষা ছাড়া জীবন অপূর্ণ। কিন্তু যে শিক্ষা বাস্তব জীবনে কাজে লাগে না, সে শিক্ষা অর্থহীন। এ ধরনের শিক্ষায় পরিবার, সমাজ ও রাষ্ট্রের বোঝা বাড়ে। তাই জীবনভিত্তিক শিক্ষাই প্ৰকৃত শিক্ষা। আর জীবনের সাথে সম্পৃক্ত যে শিক্ষা সেটিই কর্মমুখী শিক্ষা। একমাত্র কর্মমুখী শিক্ষাই হচ্ছে আমাদের বাস্তব জীবনের সহায়ক ।

কর্মমুখী শিক্ষা কী : কর্মমুখী শিক্ষা হচ্ছে একজন ব্যক্তিকে তার আত্মপ্রতিষ্ঠায় সহায়তা করার লক্ষ্যে বিশেষ কোনো কর্মে প্রশিক্ষিত করে তোলা। অর্থাৎ যে শিক্ষাব্যবস্থায় মানুষ কোনো একটি বিষয়ে হাতে-কলমে শিক্ষা লাভ করে এবং শিক্ষা শেষে জীবিকার্জনের যোগ্যতা অর্জন করে, তাকেই কর্মমুখী শিক্ষা বলে। কর্মমুখী শিক্ষাকে কারিগরি বা বৃত্তিমূলক শিক্ষাও বলা হয়ে থাকে।

কর্মমুখী শিক্ষার প্রকারভেদ : কর্মমুখী শিক্ষা যান্ত্রিক শিক্ষা নয়। জীবনমুখী শিক্ষার পরিমণ্ডলেই তার অবস্থান । তাই পরিপূর্ণ ও সামগ্রিক জীবনবোধের আলোকে কর্মমুখী শিক্ষা দুই ভাগে বিভক্ত। একটি হলো উচ্চতর কর্মমুখী শিক্ষা। এটিতে যারা বিজ্ঞান বিষয়ে পারদর্শী তারা – বিভিন্ন কলেজ, বিশ্ববিদ্যালয় থেকে উচ্চতর ডিগ্রি অর্জন করে ডাক্তার, ইঞ্জিনিয়ার, কৃষিবিদ ইত্যাদি স্বাধীন পেশা গ্রহণ করতে পারে। চাকরির আশায় বসে থাকতে হয় না। আরেকটি হলো সাধারণ কর্মমুখী শিক্ষা। এর জন্য কলেজ, বিশ্ববিদ্যালয়ের উচ্চশিক্ষার দরকার হয় না। প্রাথমিক বা মাধ্যমিক শিক্ষাই যথেষ্ট। সাধারণ কর্মমুখী শিক্ষার মধ্যে পড়ে কামার, কুমার, তাঁতি, দর্জি, কলকারখানার কারিগর, মোটরগাড়ি মেরামত, ঘড়ি-রেডিও-টিভি-ফ্রিজ মেরামত, ছাপাখানা ও বাঁধাইয়ের কাজ, চামড়ার কাজ, গ্রাফিক্স আর্টস, ইলেকট্রিক মিস্ত্রি, কাঠমিস্ত্রি, রাজমিস্ত্রি, মৎস্য চাষ, , হাঁস- মুরগি পালন, নার্সারি, ধাত্রীবিদ্যা ইত্যাদি। এ শিক্ষায় শিক্ষিত হলে কারোরই বেঁচে থাকার জন্য ভাবতে হয় না।

কর্মমুখী শিক্ষার প্রয়োজনীয়তা : মানুষের মেধা ও মননকে বিকশিত করার জন্য প্রয়োজন শিক্ষার। তাই মানুষকে সেই শিক্ষাই গ্রহণ করা উচিত, যে শিক্ষা তার অর্থনৈতিক ও সামাজিক জীবনধারার উন্নয়নে কার্যকরী ভূমিকা রাখতে সক্ষম হয়। এ দুরবস্থা থেকে মুক্তি পেতে পরিকল্পিত ও বৈজ্ঞানিক উপায়ে জীবন সম্পৃক্ত ও উপার্জনক্ষম কর্মমুখী শিক্ষাব্যবস্থা প্রবর্তন জরুরি। কর্মমুখী শিক্ষা আত্মকর্মসংস্থানের নানা সুযোগ সৃষ্টি করে । ব্যক্তিকে স্বাবলম্বী করে তোলে। এ শিক্ষা ব্যক্তি ও দেশকে বেকারত্বের অভিশাপ থেকে মুক্তি দেয়। দেশের অর্থনৈতিক উন্নয়ন ও দারিদ্র্যবিমোচনে সক্রিয় ভূমিকা পালন করে। কর্মমুখী শিক্ষায় দক্ষ জনশক্তি আমরা বিদেশে পাঠিয়ে প্রচুর বৈদেশিক মুদ্রা অর্জন করতে পারি। বর্তমান বিশ্বের সাথে তাল মিলিয়ে আমাদের দেশেও শিক্ষাকে কর্মমূখী করে তোলা অতীব প্রয়োজন ।

কর্মমুখী শিক্ষার প্রসার : কর্মমুখী শিক্ষার গুরুত্ব আজ সর্বত্র স্বীকৃত। এর মাধ্যমে হাতে-কলমে শিক্ষা গ্রহণ করে শিক্ষার্থীরা পেশাগত কাজের যোগ্যতা অর্জন করে এবং দক্ষ কর্মী হিসেবে কর্মক্ষেত্রে যোগ দেয়। কর্মমুখী শিক্ষা প্রসার ও উৎকর্ষ সাধন ব্যতীত কোনো জাতির কৃষি, শিল্প, কল-কারখানা, অন্যান্য উৎপাদন এবং কারিগরি ক্ষেত্রে উন্নতি সম্ভব নয়। বাংলাদেশে কর্মমুখী শিক্ষার ক্ষেত্র ক্রমেই সম্প্রসারিত হচ্ছে। দেশে প্রকৌশল, বিজ্ঞান ও প্রযুক্তি এবং কৃষি বিশ্ববিদ্যালয়; পলিটেকনিক ও ভোকেশনাল ট্রেনিং ইনস্টিটিউট; লেদার ও টেক্সটাইল টেকনোলজি কলেজ, গ্রাফিক্স আর্টস্ কলেজ ইত্যাদি প্রতিষ্ঠিত হয়েছে। এগুলো কর্মমুখী শিক্ষা প্রসারে ভূমিকা রাখছে। কিন্তু প্রয়োজনের তুলনায় তা অপ্রতুল। তাই আমাদের দেশে সরকার ও জনগণের সক্রিয় প্রচেষ্টায় আরও অনেক কর্মমুখী শিক্ষাপ্রতিষ্ঠান গড়ে তোলা দরকার। বর্তমানে মাধ্যমিক স্তরে কর্মমুখী শিক্ষা প্রসারের ক্ষেত্রে বেশ কিছু গুরুত্বপূর্ণ পদক্ষেপ গ্রহণ করা হয়েছে। এর মধ্যে স্কুল ও মাদ্রাসায় নবম ও দশম শ্রেণিতে বেসিক ট্রেড কোর্স চালু, কৃষিবিজ্ঞান, শিল্প, সমাজকল্যাণ ও গার্হস্থ্য বিজ্ঞান বিষয় হিসেবে অন্তর্ভুক্ত; পলিটেকনিক ইনস্টিটিউটে ডবল শিফট চালু ইত্যাদি উল্লেখযোগ্য।

উপসংহার : বাংলাদেশ বিপুল জনসংখ্যার দেশ। কর্মমুখী শিক্ষার মাধ্যমে এ জনসংখ্যাকে জনশক্তিতে রূপান্তর করা সম্ভব। দক্ষ জনশক্তি দেশের সম্পদ; উন্নয়নের মূল চাবিকাঠি। তাই আমাদের দেশে অত্যন্ত গুরুত্বের সাথে ব্যাপকভাবে কর্মমুখী শিক্ষার প্রসার ঘটানো দরকার ।"
 অধ্যবসায়,"সূচনা : ব্যর্থতা কেউ চায় না। সবাই সাফল্য খোঁজে। কিন্তু কেউই সব কাজে একবারে সফল হয় না । সফলতার জন্য বারবার চেষ্টা করতে হয়। কোনো কাজে সাফল্য লাভের জন্য বারবার এই চেষ্টার নামই অধ্যবসায়। অধ্যবসায় ছাড়া জীবনে উন্নতি লাভ করা যায় না। অধ্যবসায়ই হচ্ছে মানব সভ্যতার অগ্রগতির চাবিকাঠি ৷

অধ্যবসায় কী : অধ্যবসায় শব্দের আভিধানিক অর্থ অবিরাম সাধনা, ক্রমাগত চেষ্টা। কোনো নির্দিষ্ট লক্ষ্যে পৌঁছানোর জন্য অবিরাম সাধনা বা ক্রমাগত চেষ্টা চালিয়ে যাওয়াকে বলে অধ্যবসায়। ব্যর্থতায় নিরাশ না হয়ে কঠোর পরিশ্রম আর ধৈর্যের সাথে অভীষ্ট লক্ষ্যে পৌছানোর মধ্যেই অধ্যবসায়ের সার্থকতা নিহিত ।

অধ্যবসায়ের প্রয়োজনীয়তা : ব্যর্থতাই সফলতার প্রথম সোপান। ব্যর্থতা থেকে সাধনার শুরু, আর সফলতার মাধ্যমে তার শেষ। তাই মানবজীবনে সাধনা বা অধ্যবসায়ের বিকল্প নেই। অধ্যবসায়ী মানুষ অসাধ্য সাধন করতে পারে। এমনকি অধ্যবসায়ের গুণেই মানুষ পৃথিবীতে অমরত্ব লাভ করতে পারে। তাই মানবজীবনে অধ্যবসায়ের প্রয়োজনীয়তা অপরিসীম।

ছাত্রজীবনে অধ্যবসায় : ছাত্রজীবনে অধ্যবসায়ের গুরুত্ব সবচেয়ে বেশি। ছাত্রজীবনই ভবিষ্যৎ গড়ার উপযুক্ত সময়। এ সময় ব্যর্থ হলে সম্পূর্ণ মানবজীবনই ব্যর্থতায় পর্যবসিত হয়। যে ছাত্র অধ্যবসায়ী, সাফল্য তার হাতের মুঠোয়। অলস ছাত্র-ছাত্রী মেধাবী হলেও পড়াশোনায় কখনো সফল হতে পারে না। কঠোর অধ্যবসায় ছাড়া কোনো কাজেই জয়ী হওয়া যায় না। ছাত্রজীবনেই এই সত্য উপলব্ধি করে নিজেকে অধ্যবসায়ী হিসেবে গড়ে তুলতে হবে। মনে রাখতে হবে কবি কালীপ্রসন্ন ঘোষের বিখ্যাত উক্তি :

পারিব না একথাটি বলিও না আর,
কেন পারিবে না তাহা ভাব একবার,
পার কি না পার কর যতন আবার
একবার না পারিলে দেখ শতবার।

অধ্যবসায় ও প্রতিভা : অধ্যবসায় প্রতিভার চেয়ে অনেক বড়। মনীষী ভলতেয়ারের ভাষায়, ‘প্রতিভা বলে কোনো কিছু নেই। পরিশ্রম ও সাধনা করে যাও তাহলে প্রতিভাকে অগ্রাহ্য করতে পারবে।’ ডালটন বলেছেন, ‘লোকে আমাকে প্রতিভাবান বলে; কিন্তু আমি পরিশ্রম ছাড়া আর কিছু জানি না।’ বিজ্ঞানী নিউটনের উক্তি, ‘আমার আবিষ্কার প্রতিভা-প্রসূত নয়, বহু বছরের অধ্যবসায় ও নিরবচ্ছিন্ন সাধনার ফল।’ এ থেকেই বোঝা যায়, অধ্যবসায় ও পরিশ্রম ছাড়া শুধু প্রতিভার কোনো মূল্য নেই। প্রতিভাবান ব্যক্তিরা অধ্যবসায় দ্বারাই নিজের কাজকে সুসম্পন্ন করে তোলেন। আবার অধ্যবসায়ের দ্বারা অনেকে প্রতিভাবান হিসেবে সুনাম অর্জন করেন।

অধ্যবসায়ের উদাহরণ : পৃথিবীতে যেসব মনীষী সাফল্যের উচ্চ শিখরে আরোহণ করে অমরত্ব লাভ করেছেন, তাঁরা সকলেই ছিলেন অধ্যবসায়ী। স্কটল্যান্ডের রাজা রবার্ট ব্রুস ও ফ্রান্সের বিখ্যাত ঐতিহাসিক কার্লাইল অধ্যবসায়ের শ্রেষ্ঠ উদাহরণ। রবার্ট ব্রুস বারবার ইংরেজদের কাছে পরাজিত হয়েও যুদ্ধ-জয়ের আশা ও চেষ্টা ত্যাগ করেন নি। ষষ্ঠবার পরাজিত হয়ে তিনি যুদ্ধ চিন্তায় মগ্ন আছেন, এমন সময় দেখতে পেলেন একটি মাকড়সা বারবার কড়িকাঠে সুতা বাঁধবার চেষ্টা করছে এবং ব্যর্থ হচ্ছে। এইভাবে ছয়বার ব্যর্থ হয়ে সপ্তমবারে মাকড়সাটি সফল হলো। এই দেখে রবার্ট ব্রুসও সপ্তমবার যুদ্ধ করে ইংরেজদের পরাজিত করেন এবং স্কটল্যন্ডের ওপর নিজের আধিপত্য বিস্তার করেন। মনীষী কার্লাইল তাঁর লেখা ফরাসি বিপ্লবের ইতিহাসের পাণ্ডুলিপি এক বন্ধুকে পড়তে দিয়েছিলেন। বন্ধুর বাড়ির কাজের মহিলা সেটিকে বাজে কাগজ ভেবে পুড়িয়ে ফেলেন। কার্লাইল এতে একটুও দমে যান নি। তিনি আবার চেষ্টা করে বইখানা লিখে বিশ্ববাসীকে উপহার দিয়েছিলেন। সম্রাট নেপোলিয়ান, আব্রাহাম লিঙ্কন, ক্রিস্টোফার কলম্বাস প্রমুখ মনীষীর জীবনও অধ্যবসায়ের এক বিরাট সাক্ষ্য। আচার্য জগদীশচন্দ্র বসু, সুনীতিকুমার চট্টোপাধ্যায় অধ্যবসায়ের গুণেই আজ বিশ্ববিখ্যাত। ঈশ্বরচন্দ্র বিদ্যাসাগর, কাজী নজরুল ইসলাম, সুকান্ত ভট্টাচার্য অধ্যবসায়ের উজ্জ্বল দৃষ্টান্ত। আমরা বাঙালিমাত্রই তাঁদের জন্য গর্বিত।

উপসংহার : অধ্যবসায় হচ্ছে জীবনসংগ্রামের মূল প্রেরণা। এ সংগ্রামে সফলতা ও ব্যর্থতা উভয়ই সমানভাবে গুরুত্বপূর্ণ। অধ্যবসায়ী মানুষ জীবনের সব ব্যর্থতাকে সাফল্যে পরিণত করতে পারে। তাই নির্দ্বিধায় বলা যায়, জীবনে সাফল্যের জন্য অধ্যবসায়ের বিকল্প নেই।"
স্বদেশপ্ৰেম,"সূচনা: মানুষ স্বাভাবিকভাবেই তার জন্মস্থানকে ভালোবাসে। জন্মস্থানের আলো-জল-হাওয়া, পশু-পাখি- সবুজ প্রকৃতির সাথে তার নিবিড় সম্পর্ক গড়ে ওঠে। জন্মস্থানের প্রতিটি ধূলিকণা তার কাছে মনে হয় সোনার চেয়েও দামি। সে উপলব্ধি করে—

মিছা মণি মুক্তা-হেম
স্বদেশের প্রিয় প্রেম
তার চেয়ে রত্ন নাই আর
মানুষের এই উপলব্ধিই হচ্ছে স্বদেশপ্রেম।

স্বদেশপ্রেমের সংজ্ঞার্থ : স্বদেশপ্রেম অর্থ হচ্ছে নিজের দেশের প্রতি, জাতির প্রতি, ভাষার প্রতি গভীর আকর্ষণ অনুভব করা। দেশের প্রতি প্রবল অনুরাগ, নিবিড় ভালোবাসা এবং যথার্থ আনুগত্যকে দেশপ্রেম বলে। জন্মভূমির স্বার্থে সর্বস্ব ত্যাগের সাধনাই স্বদেশপ্রেম ।

স্বদেশপ্রেমের স্বরূপ : স্বদেশ অর্থ নিজের দেশ। নিজের দেশকে সবাই ভালোবাসে। মাকে যেমন সবাই নিঃস্বার্থভাবে ভালোবাসে, তেমনি স্বদেশের প্রতিও সবার ভালোবাসা সকল স্বার্থের ঊর্ধ্বে। প্রত্যেক মানুষেরই কথায়, , চিন্তায় ও কাজে প্রকাশ পায় স্বদেশের প্রতি নিবিড় মমত্ববোধ। এই বোধ বা চেতনা হৃদয়ের গভীর থেকে উৎসারিত। তাই এডউইন আর্নল্ড বলেছিলেন, ‘জীবনকে ভালোবাসি সত্যি, কিন্তু দেশের চেয়ে বেশি নয়।’ সংস্কৃত শ্লোকে আছে :

“জননী জন্মভূমিশ্চ স্বর্গাদপি গরীয়সী।” অর্থাৎ জননী ও জন্মভূমি স্বর্গের চেয়েও শ্রেষ্ঠ।

স্বদেশপ্রেমের অনুভূতি : দেশ ও দেশের মানুষের প্রতি দুর্নিবার আকর্ষণ থেকে জন্ম হয় স্বদেশপ্রেমের। পৃথিবীর সব জায়গার আকাশ, চাঁদ, সূর্য এক হলেও স্বদেশপ্রেমের চেতনা থেকে মানুষ নিজের দেশের চাঁদ-সূর্য- আকাশকে আলাদাভাবে চিহ্নিত করে ভালোবাসে। স্বদেশপ্রেমের অনুভূতি সবচেয়ে বেশি প্রকাশিত হয় দেশের স্বাধীনতা বিপন্ন হলে। তখন স্বদেশপ্রেমের প্রবল আবেগে মানুষ নিজের জীবন দিতেও দ্বিধা করে না। কেননা সে জানে, দেশের জন্য ‘নিঃশেষে প্রাণ যে করিবে দান, ক্ষয় নাই তার ক্ষয় নাই ।”

ছাত্রজীবনে স্বদেশপ্রেম : ছাত্ররাই দেশের ও জাতির ভবিষ্যৎ কর্ণধার। দেশের উন্নতি ও জাতির আশা পূরণের আশ্রয়স্থল। তাই দেশ ও জাতির প্রতি গভীর মমত্ববোধ ছাত্রজীবনেই জাগিয়ে তুলতে হবে। দেশকে ভালোবাসার উজ্জীবন মন্ত্রে দীক্ষিত হতে হবে। ছাত্রদের দেশপ্রেমে উদ্বুদ্ধ করতে পারলেই দেশের স্বার্থে প্রয়োজনে জীবন উৎসর্গ করার আগ্রহ সৃষ্টি হবে। তাদের কণ্ঠে উচ্চারিত হবে বিদ্রোহী কবির বাণী :

আমরা রচি ভালোবাসার আশার ভবিষ্যৎ,
মোদের স্বর্গ-পথের আভাস দেখায় আকাশ-ছায়াপথ ৷
মোদের চোখে বিশ্ববাসীর স্বপ্ন দেখা হোক সফল।

বাঙালির স্বদেশপ্রেম : পৃথিবীতে যুগে যুগে অসংখ্য দেশপ্রেমিক জন্মেছেন। তাঁরা দেশের জন্য জীবন উৎসর্গ করে অমর হয়ে আছেন। বাংলাদেশেও তার অজস্র দৃষ্টান্ত রয়েছ। প্রাচীনকাল থেকে এ দেশে বিদেশি শক্তি প্রভুত্ব বিস্তারের চেষ্টা করেছে, আর স্বদেশপ্রেমিক বাঙালি দেশের স্বাধীনতা ও সম্মান রক্ষার্থে অকাতরে প্রাণ বিসর্জন দিয়েছেন । ১৯৫২ সালে পাকিস্তানি স্বৈর-শাসকের হাতে বাংলা-ভাষার জন্য রফিক, শফিক, সালাম, জব্বার, বরকতের আত্মদান দেশপ্রেমের ক্ষেত্রে এক নতুন মাত্রা সংযোজন করেছে। ১৯৭১-এ বাংলাদেশের স্বাধীনতা ও সার্বভৌমত্ব প্রতিষ্ঠার সংগ্রামে আত্মদান করেছে অসংখ্য ছাত্র-শিক্ষক, কৃষক-শ্রমিক, সাংবাদিক- বুদ্ধিজীবী, মা-বোনসহ সাধারণ মানুষ। অকুতোভয় শত-সহস্র এ সৈনিকের দেশপ্রেমের দৃষ্টান্ত পৃথিবীর ইতিহাসে বিরল। এখনো এদেশের লক্ষকোটি জনতা দেশের সামান্য ক্ষতির আশঙ্কায় বজ্রকণ্ঠে গর্জে ওঠে।

স্বদেশপ্রেম ও বিশ্বপ্রেম : স্বদেশপ্রেম মূলত বিশ্বপ্রেমেরই একটি অংশ। কেননা বিশ্বের সব মানুষই পৃথিবী নামক এই ভূখণ্ডের অধিবাসী। তাই স্বদেশপ্রেমের মাধ্যমে সকলেরই বিশ্বভ্রাতৃত্ব, মৈত্রী ও বিশ্ব-মানবতাকে উচ্চকিত করে তুলতে হবে। কারণ বিশ্বজননীর আঁচল-ছায়ায় দেশ জননীর ঠাঁই। কবিগুরু রবীন্দ্রনাথ ঠাকুর সেজন্যই গেয়েছেন—

ও আমার দেশের মাটি, তোমার ‘পরে ঠেকাই মাথা,
তোমাতে বিশ্বময়ীর – তোমাতে বিশ্ব মায়ের আঁচল পাতা।

উপসংহার : দেশপ্রেম একটি নিঃস্বার্থ ও নির্লোভ আত্ন-অনুভূতি । কোনো প্রকার লোভ বা লোভের বশবর্তী হয়ে দেশকে ভালোবাসা যায় না। প্রকৃত দেশপ্রেমিকের কাছে দেশের মঙ্গলই একমাত্র কাম্য। দেশের জন্য তাঁরা সর্বস্ব দান করতে পারেন। তাঁদের শৌর্য-বীর্য ও চারিত্রিক দৃঢ়তা আবহমানকাল ধরে জাতিকে প্রেরণা যোগায় কাজেই ব্যক্তিস্বার্থ নয়, দেশ ও জাতির স্বার্থকে সবার ওপরে স্থান দিতে হবে। দেশ গড়ার কাজে, দেশের জন্য মঙ্গলজনক কাজে আমাদের সকলকে নিবেদিতপ্রাণ হতে হবে। সর্বোপরি দেশকে ভালোবাসার মধ্য দিয়ে সমগ্র বিশ্বকে ভালোবাসতে শিখতে হবে। তবেই অর্জিত হবে স্বদেশপ্রেমের চূড়ান্ত সার্থকতা।"
তোমার প্রিয় কবি কাজী নজরুল ইসলাম,"ভূমিকা:
কাজী নজরুল ইসলাম আমাদের জাতীয় কবি। সকলের নিকট তিনি বিদ্রোহী কবি নামে পরিচিত। তিনি বিংশ শতাব্দীর একজন বিখ্যাত কবি, ঔপন্যাসিক, নাট্যকার ও সংগীতজ্ঞ। অন্যায় অবিচারের বিরুদ্ধে তিনি ছিলেন সবসময় সোচ্চার। তার সাহিত্যকর্মে প্রাধান্য পেয়েছে ভালোবাসা, মুক্তি ও বিদ্রোহ। বাংলা সাহিত্যের একটি বিশেষ অংশ জুড়ে নজরুলের সাহিত্যকর্ম বিদ্যমান।  তার সুন্দর সুন্দর কবিতায় ছোটদের ছেলেবেলা যেমন হয়েছে প্রাণচঞ্চল তেমনি তার গানে ও ছন্দে তরূণদের রক্ত হয়েছে গরম ও অন্যায়ের জন্য সোচ্চার হয়েছে মানুষ। আর সেই কাজী নজরুলই আমার প্রিয় কবি।


নজরুলের জন্ম: 

আমাদের জাতীয় কবি কাজী নজরুল ইসলাম ১৮৯৯ সালের ২৪ মে বর্ধমান জেলার আসানসোল মহকুমার চুরুলিয়া গ্রামে জন্মগ্রহণ করেন। তার পিতার নাম কাজী ফকির আহমেদ এবং মাতা জাহেদা খাতুন। চার পুত্র সন্তানের মৃত্যুর পর নজরুল জন্মগ্রহণ করায় বাবা মা তার নাম রাখেন দুখু মিয়া। শৈশবেই তিনি তার পিতাকে হারান। পিতৃবিয়োগের ফলে তাদের সংসারে নেমে আসে অভাবের ছায়া। সেই সময় অভিভাবকহীন নজরুল হয়ে যান কিছুটা উছৃঙ্খল ও দিশেহারা স্বভাবের।
নজরুলের শৈশব:  
নজরুলের শৈশবকাল ছিল বড়ই করুণ। মাত্র নয় বছর বয়সে তিনি তার পিতাকে হারান। পিতাকে হারানোর পর তার সংসারে আসে অভাবের ছায়া। তাই মাত্র দশ বছর বয়সে তাকে পড়ালেখা বাদ দিয়ে উপার্জনের জন্য বাড়ির বাইরে বের হতে হয়। এলাকার মক্তব থেকে তিনি নিম্ন মাধ্যমিক পাশ করে সেই মক্তবেই শিক্ষকতা করা শুরু করেন। সেই সাথে সেই এলাকার হাজি পালোয়ানের কবরের সেবক এবং একটি মসজিদে মুয়াজ্জিনের কাজে নিযুক্ত হন তিনি। এইভাবে ছোটোবেলা থেকেই ইসলাম সম্বন্ধে অনেক জ্ঞান তিনি রপ্ত করেন যা তার পরবর্তী জীবনে সাহিত্যকর্মে সাহায্য করে। মূলত নজরুলই বাংলা সাহিত্যে ইসলামচর্চার কাজ শুরু করেন।

লেটোর দলে নজরুল: 
বাবা মারা যাবার পর তিনি মক্তবে ও মসজিদে কাজ করলেও সেই কাজে তার বেশিদিন মন বসে নি। বালক বয়সেই লোকশিল্পের প্রতি ঝোকের কারণে এক লেটোর দলে তিনি যোগ দেন। তার এক চাচা ছিলেন চুরুলিয়া অঞ্চলের লেটো দলে ওস্তাদ। আরবি, ফারসি ও উর্দু ভাষা তার দখলে ছিল। ধারণা করা হয় তার হাত ধরেই নজরুলের লেটোর দলে যাত্রা শুরু হয়। লেটোর প্রতিটি আসরে নজরুল বসতেন ও গান শুনতেন। মাঝে মধ্যে পাড়ায় বের হয়ে গান গাইতেন। মূলত লেটোর সেই দল থেকেই নজরুলের সাহিত্যচর্চা শুরু। পরবর্তী সময়ে লেটোর বিভিন্ন আসরের জন্য তিনি কবিতা, ছড়া, ছন্দ, গান ইত্যাদি লিখতেন ও লেটোর সেইসব আসরে গান, নাটক ইত্যাদিতে অংশ নিতেন।
নজরুলের শিক্ষাজীবন: 
আর্থিক সমস্যার কারণে নজরুল প্রথম থেকেই পড়ালেখার তেমন সুযোগ পাননি। মাত্র ষষ্ঠ শ্রেণি পর্যন্ত লেখাপড়া করার পর তিনি কাজে যোগ দেন। প্রথমে তিনি বাসুদেবের কবিদলের আসরে যোগ দেন। অতঃপর তার ঠাই হয় আসানসোলের একটি রুটির দোকানে। সেখানে আসানসোলের এক দারোগার সাথে তার পরিচয় হয়। রুটি ও চা বানানোর সময় নজরুলের বানানো ছড়া ও গান শুনে ঐ দারোগা নজরুলের প্রতিভার কথা জানতে পারেন। তিনি তাকে ময়মনসিংহ জেলার ত্রিশালের দরিরামপুর হাই স্কুলে ভর্তি করে দেন। সেখানে তিনি ৮ম শ্রেণি পর্যন্ত লেখাপড়া করে রাণীগঞ্জের সিয়ারসোল স্কুলে ভর্তি হন এবং মাধ্যমিক পরীক্ষা না দিয়েই সৈনিক হিসেবে সেনাবাহিনীতে যোগ দেন।
নজরুলের সাংবাদিক জীবন: 
দ্বিতীয় বিশ্বযুদ্ধ শেষে নজরুল দেশে ফিরে এসে বঙ্গীয় মুসলিম সাহিত্য সমিতির অফিসে থাকা শুরু করেন। সেখান থেকেই তার বঙ্গদেশে সাহিত্যচর্চার শুরু। তার সাহিত্য ও সাংবাদিকতার মূল কাজগুলো এখান থেকেই শুরু হয়। প্রথম থেকে মুসলিম ভারত, বঙ্গীয় মুসলমান সাহিত্য, উপাসনা নামক বিভিন্ন পত্রিকায় তার লেখা নিয়মিত ছাপা হতে থাকে। তার বিভিন্ন উপন্যাস যেমন তরনী, কোরবানি, মহররম ইত্যাদি অনেক প্রশংসিত হয়। এর প্রেক্ষিতে অনেক বিখ্যাত কবি ও সাহিত্যিকগণের নজরে আসেন আমাদের কবি নজরুল। অনেক কবি সাহিত্যিকরা তার কবিতা ও উপন্যাসের প্রসংসা করে প্রবন্ধ লেখতে থাকেন। এভাবেই বাংলায় সাহিত্য অঙ্গনে নজরুল বিখ্যাত হয়ে ওঠেন।
নজরুলের সাহিত্যে পদার্পন: 
বাংলার সাহিত্যে নজরুলের আগমণ হয়েছিল অনেক আগে থেকেই। নজরুলের কাব্যিক প্রতিভা বরাবরের মতোই মানুষকে অবাক করতো। তিনি চৌদ্দ-পনেরো বছর বয়স থেকেই কবিতা, গান, ছড়া লিখে মানুষের মন জয় করতে পেরেছিলেন। তিনি বিভিন্ন পালাগান লিখে তাতে সুরারোপ করেছিলেন।সংগীতে এরকম প্রাতিষ্ঠানিক শিক্ষা ছাড়া এতোটা পারদর্শী হওয়া বিরল। তার লেখা গানে ছিল অন্যরকম এক আবেশ যা শিশুদের যেমন আনন্দ দিত তেমনি তরুণদের দিত সাহস। তার বিদ্রোহী ও সাম্যের মনোভাবের কারণে পরবর্তীতে তিনি সাম্য ও বিদ্রোহের কবি নামে স্বীকৃতি লাভ করেন।
জাগরণ ও যৌবনের কবি: 
আমাদের জাতীয় কবি কাজী নজরুল ছিলেন জাগরণ ও যৌবনের কবি। তিনি দেশের ঘুমিয়ে থাকা তরুনদের জাগাতে চেয়েছিলেন। দেশের অন্যায় অনাচারের বিরুদ্ধে তিনি ছিলেন সোচ্চার। তিনি তরুণদের জেগে উঠে সেই অন্যায় পাপাচারে বিরুদ্ধে বিদ্রোহের ডাক দিয়েছিলেন। তার কবিতা শুনলেই তরুণদের গায়ে কাটা দিয়ে উঠতো, রক্ত গরম হয়ে যেত। দেশের মাটিতে এসে যখন তিনি দেশকে অন্যায় পাপাচারে জর্জরিত দেখলেন তখনই তার মুখে বেজে উঠে বিদ্রোহের বাশি,

""কারার ঐ লৌহ কপাট
ভেঙে ফেল কররে লোপাট
রক্ত জমাট শিকল পূজার পাষান বেদি।""

তার বিদ্রোহী কণ্ঠে আরো বেজে উঠে,

""আমি বেদুইন, আমি চেঙ্গিস
আমি আপনারে ছাড়া করিনা কাহারে কুর্ণিশ।""
তারুণ্যের কবি নজরুল:

কবি নজরুলের বেশিরভাগ কবিতা, গল্প ও গান ছিল তরুণদের জন্য। দেশের ঘুমিয়ে থাকা তরুণদের জাগিয়ে তোলার জন্য এবং অন্যায়ের বিরুদ্ধে ঝাপিয়ে পড়ার জন্য তিনি দিয়েছিলেন সাম্যের বাণী। তার বিখ্যাত বিদ্রোহী কবিতা ও অন্যান্য কবিতায় রক্ত গরম করা সেই ছন্দগুলো পড়লেই বোঝা যায় তিনি কতটা সংগ্রামী মনোভাবের কবি ছিলেন। অন্যায় ও অবিচারের বিরুদ্ধে তরুণদেরকে এগিয়ে আসতে তিনি বারবার মুখ খুলেছেন। তাছাড়া নজরুল তার কবিতায় আর্ত-পীরিতদের কথাও বলেছেন। তাদের কষ্ট দুর্দশা নিয়ে লিখেছেন নানান কবিতা। তিনি তার কবিতায় বলেন,

""দেখিনু সেদিন রেলে
কুলি বলে এক বাবু সাব তারে ঠেলে দিন নিচে ফেলে
চোখ ফেটে এলো জল
এমনি করে কী জগৎ জুড়িয়া মার খাবে দুর্বল?""
সাম্যের কবি নজরুল:
নজরুলের কবিতার একটি বিশেষ দিক হলো সাম্প্রদায়িকতা। তাই তাকে সাম্যের কবি বলা হয়। এই পৃথিবীতে সকল মানুষ কে তিনি এক জাতি অর্থাৎ ধনী-গরিব, ধলো-কালো ভুলে গিয়ে এক মানুষ জাতি হিসেবে দেখতে চেয়েছিলেন। এই সাম্যের জন্য তিনি অনেক কবিতা লিখে গিয়েছেন। তিনি তার কবিতায় বলেন,

""গাহি সাম্যের গান
মানুষের চেয়ে বড় কিছু নাই, নহে কিছু মহীয়ান"" 

তাছাড়া ১৯২৬ খ্রিষ্টাব্দে হিন্দু-মুসলিম যে দাঙ্গা হয়েছিল তার বিরুদ্ধে তিনি কলমকে হাতিয়ার হিসেবে ব্যবহার করেন। তার কলম থেকে বেরিয়ে আসে,

""হিন্দু না ওরা মুসলিম 
ঐ জিজ্ঞাসে কোন জন
কাণ্ডারি বলো ডুবিছে মানুষ 
সন্তান মোর মার""
স্বদেশের কবি নজরুল: 
কবি কাজী নজরুল সাম্য ও বিদ্রোহের কবি হিসেবে বেশি পরিচিতি লাভ করলেও স্বদেশের জন্যও তিনি কম কবিতা লেখেননি। স্বদেশের প্রাকৃতিক সৌন্দর্যে মুগ্ধ হয়ে তিনি লিখেন,

""একি অপরূপ রুপে হেরিনু মা তোমায় পল্লী-জননী
ফুলে ফসলে, কাদামাটি জলে ঝলমল করে লাবণী""

স্বদেশের জন্য কবি নজরুল অনেক ত্যাগ স্বীকার করেছেন। স্বদেশের স্বাধীনতা ও ইংরেজদের বিরুদ্ধে কবিতা লিখে মানুষদের সচেতন করার জন্য তাকে অনেকবার জেলে যেতে হয়েছে। তবু তার কলম থেমে থাকেনি। জেলে বসেই তিনি রচনা করেন আরও অনেক কবিতা। দেশের এতটুকু অসম্মানও তিনি কখনোও সহ্য করেননি। দেশের জন্য আত্মত্যাগে তিনি ছিলেন সর্বদা প্রস্তুত। 


মানবতার কবি নজরুল: 
নজরুল ছিলেন মানবতার কবি। তার চোখে নারী-পুরুষ কোনো ভেদাভেদ ছিল না। নারী-পুরুষের এই ভেদাভেদ আজকের দিনের অনেকে মানতে না চাইলেও সেই সময় থেকেই নজরুল তা বুঝতে পেরেছিলেন। নজরুল তার কবিতায় বলেন,

""সাম্যের গান গাই
আমার চক্ষে পুরুষ রমণী কোনো ভেদাভেদ নাই
বিশ্বে যা কিছু মহান সৃষ্টি চির কল্যানকর
অর্ধেক তার করিয়াছে নারী অর্ধেক তার নর""

নজরুলের কারাবরন:  
কবি নজরুল ছিলেন ইংরেজ আমলের কবি। ইংরেজদের শাসন ও অত্যাচারের বিরুদ্ধে তিনি অনেক কবিতা, গান রচনা করেছিলেন। ইংরেজদের বিরুদ্ধে লেখার জন্য তাকে অনেকবার কারাগারে বন্দী থাকতে হয়। তবে কারাগারে গিয়েও তিনি ক্ষান্ত হননি। কারাগারে বসেই লিখতে থাকেন অগ্নীঝরা বিভিন্ন কবিতার লাইন। তার সেসব কবিতা শুনে লোম খাড়া হয়ে যেত, তরুণদের রক্ত হতো গরম। তিনি তার বিখ্যাত বিদ্রোহী কবিতায় লিখেন,

""আমি হলাম বলরাম স্কন্ধে
আমি উপাড়ি ফেলিব অধীন বিশ্ব অবহেলে নব সৃষ্টির মহানন্দে!""

নজরুলের সাহিত্য সম্ভার:
নজরুল বাংলা সাহিত্যে এক নতুন সম্ভাবনা তৈরি করেন। তিনি বাংলা গান ও কবিতা লেখার ধারাকে সম্পূর্ণ বদলে দিয়েছিলেন। তিনি তার কবিতায় বাংলা, ফারসি ও আরবি শব্দের সুন্দর প্রয়োগ দেখান যা অন্য কোনো কবির কবিতায় দেখা যায় না। তিনিই বাংলার বেশিরভাগ গজল ও ইসলামী গানের রচয়িতা। বাংলা সাহিত্যে ইসলামচর্চা তিনিই প্রথম শুরু করেন। তিনি 'বিদ্রোহী' কবিতা লিখে সর্বপ্রথম খ্যাতি অর্জন করেন। তারপর তার লেখা কাব্য অগ্নিবীণা, বিষের বাশি, দোলনচাপা, ছায়ানট ইত্যাদি প্রকাশ পায় এবং তিনি বাংলা সাহিত্যে জনপ্রিয়তা অর্জন করেন। শিশুদের জন্য লেখা তার বিভিন্ন কবিতা যেমনঃ খুকি ও কাঠবিড়ালী, লিচু চোর, খাঁদু-দাদু ইত্যাদির জন্যও তিনি বিখ্যাত।
প্রিয় হবার কারণ:
আমার অবসর সময় কাটে বিভিন্ন লেখকের বই পড়ে। বিভিন্ন লেখকের লেখা গল্প, কবিতা, কাব্য বরাবরের মতোই আমার মনে দাগ কাটে। আমি পড়েছি নানান লেখকের লেখা নানান প্রকার সাহিত্য। শরৎচন্দ্র থেকে বিভূতিভূষণ অনেককেই আমার লেগেছে ভালো। কিন্তু নজরুলের মতো বিদ্রোহী, সাম্যবাদী, দেশপ্রেমী ও প্রতিভাবান লেখক আমি এ পর্যন্ত পাইনি। তার কবিতার ছন্দ বরাবরই আমার অনেক ভালো লাগে। তার কবিতায় আমি খুঁজে পাই মানুষের আসল পরিচয়, মানুষের আসল লক্ষ্য। তাই নজরুলই আমার প্রিয় কবি।
উপসংহার: 
একজন কবির মাঝে যদি শত বিচিত্রতা খুঁজে পাওয়া যায় তবে সে নজরুল ছাড়া আর কেউ নয়। তার কবিতায় বিদ্রোহ, দেশপ্রেম, সাম্যের বাণী সকল কিছু একসাথে খুঁজে পাওয়া যায়। এই কবি তার মাত্র চল্লিশ বছর বয়সে মস্তিষ্ক বিকল হওয়ার কারণে আর কোনো কাব্য রচনা করতে পারেননি। তবু তার এই স্বল্প সময়ের জীবনে তিনি রচনা করেছেন অনেক কিছু, রচনা করেছেন অনেক কাব্য, কবিতা, গান, গজল, নাটক ইত্যাদি। বাংলা সাহিত্যে তার অবদান অনেক। তাইতো বাংলাদেশ তাকে জাতীয় কবির খেতাব দিয়েছে। নজরুলের কবিতায়ই ফুটে উঠেছে মানবতার আসল পরিচয়, মানুষের জীবনের আসল লক্ষ্য, মানুষের প্রতি মানুষের কর্তব্য। তিনি আসলেই ছিলেন একজন পূর্ণ-স্বপ্ন দেখা মানুষ। তাই সকল কবি সাহিত্যিকদের ভিড়ে নজরুলই আমার প্রিয় কবি।"
তোমার প্রিয় কবি কাজী নজরুল ইসলাম,"ভূমিকা
যে কবির কবিতা পাঠে হৃদয়ে স্পন্দন জাগে, রক্তে তােলে শিহরণ, তিনি আমাদের জাতীয় কবি কাজী নজরুল ইসলাম। তিনি বিদ্রোহ ও তারুণ্যের কবি। তাঁর লেখনীতে লুকিয়ে ছিল সমগ্র ভারতবর্ষের মানুষের মুক্তির সংগ্রামের বাণী। তাঁর কিছু কিছু লেখনীতে তা প্রকাশ পেয়েছে সাবলীলভাবে। যা জন্য তাঁকে কারাবরণ করতে হয়েছিল। বাংলা সাহিত্যে ধূমকেতুর মতাে তার আবির্ভাব। অন্যায় অবিচার, জুলুম ও শােষণের বিরুদ্ধে তাঁর কবিতায় ধ্বনিত হয়েছে প্রচণ্ড বিদ্রোহ। তিনিই শুনিয়েছিলেন সংগ্রাম ও বিপ্লবের কথা। জাতিকে দেখিয়েছিলেন স্বাধীনতার স্বপ্ন। পচনধরা প্রথাগত সমাজকে ভেঙ্গেচুরে স্বাস্থ্যকর নতুন এক সমাজ নির্মাণ করাই তাঁর স্বপ্ন ছিল। তাই তিনি বিদ্রোহ করেছিলেন সকল অন্যায়, অসত্য, শোষণ-নির্যাতন আর দুঃখ-দারিদ্র্যের বিরুদ্ধে ।

জন্ম ও শৈশবকাল
কাজী নজরুল ইসলাম ১১ই জ্যৈষ্ঠ ১৩০৬ বঙ্গাব্দে, ২৪শে মে ১৮৯৯ সালে ভারতের বর্ধমান জেলার চুরুলিয়া গ্রামে জন্মগ্রহন করেন।[fn]রফিকুল ইসলাম (জানুয়ারি ২০০৩)। “ইসলাম, কাজী নজরুল”।পিতার নাম কাজী ফকির আহমদ এবং মাতার নাম জাহেদা খাতুন। দাদার নাম  কাজী আমিন উল্লাহ। শৈশবে মাত্র আট বছর বয়সে বাবাকে হারান। পিতার মৃত্যুর  পর  নজরুলের পরিবারে নেমে আসে  চরম আর্থিক অভাব-অনটন দুঃখ দারিদ্র। ফলে শিক্ষাজীবন বাধাগ্রস্থ। হয়। তখন থেকেই জীবিকা নির্বাহের জন্য তাকে কাজ করতে হয়। গ্রামের মক্তবে প্রাথমিক শিক্ষা লাভের পর কিছুদিন স্থানীয় মাজারে খাদেম, মসজিদে ইমামতি ও মোল্লাগিরি করেন। নজরুলের জন্মের পূর্বে তার একাধিক ভাইবোন মারা যায়। এজন্য ছোটবেলায় তাঁকে তাঁর পিতামাতা “দুখু মিয়া” বলে ডাকতেন।মাদ্রাসায় কাজ করার সুবাদে নজরুলের ভিতর ইসলামের মৌলিক আচার-অনুষ্ঠানের সাথে ঘনিষ্ঠভাবে পরিচিত হবার সুযোগ পান যা পরবর্তীকালে তার সাহিত্যকর্মে বিপুলভাবে প্রভাবিত করে। খুব অল্প বয়সে তাঁর কবিত্বশক্তির প্রকাশ পায়। তিনি মুখে মুখে ছন্দ মিলিয়ে পদ্য রচনা করতে পারতেন। গ্রামের লেটোর দলে যোগ দিয়ে নজরুল গান গেয়েছেন, অনেক পালাগান রচনা করেছেন।

শিক্ষা জীবন
ছোটবেলা থেকেই নজরুল ছিলেন মুক্তমনা। স্কুলের বাঁধাধরা জীবন তাঁর ভালো লাগতো না। তাছাড়া পারিবারিক অভাব-অনটনের কারণে তাঁর বেশি দূর পড়াশোনা করা হয়ে ওঠে নি। তার প্রাথমিক শিক্ষা ছিল ধর্মীয়। স্থানীয় এক মক্তবে তিনি পড়াশুনা করতেন। নিন্ম মাধ্যমিক পাঠ শেষ করেন মক্তবেই। ১৯১০ সালে লেটো দল ছেড়ে স্কুল জীবনে ফিরে আসেন। এই নতুন ছাত্রজীবনে তার প্রথম স্কুল ছিল রাণীগঞ্জের সিয়ারসোল রাজ স্কুল (Searsole Raj High School), এরপর ভর্তি হন মাথরুন উচ্চ ইংরেজি স্কুলে (Mathrun N.C. Institution) যা পরবর্তীতে নবীনচন্দ্র ইনস্টিটিউশন নামে পরিচিতি লাভ করে। পারিবারিক আর্থিক সমস্যা তাঁকে বেশি দিন স্কুলে পড়তে দেয় নি। ষষ্ঠ শ্রেণি পর্যন্ত পড়ার পর তাঁকে আবার কাজে ফিরতে হয়।  বাড়ি থেকে পালিয়ে তিনি মহকুমা শহর আসানসোলে গিয়ে রুটির দোকানে চাকরি নেন। রুটির দোকানের কাজের ফাঁকে নজরুল সুর করে গান গাইতেন পুঁথি করতেন। প্রতিভাবান বালক হিসেবে তাঁর গানে মুগ্ধ হয়ে আসানসোলের দারোগা কাজী রফিজউল্লাহ নিজ বাড়ি ময়মনসিংহ (Mymensingh) জেলার  ত্রিশালের দরিরামপুর স্কুলে (বর্তমান নাম ত্রিশাল সরকারি নজরুল একাডেমি ) সপ্তম শ্রেণীতে ভর্তি করে দেন। এখানে কিছুদিন পড়ালেখার পর নজরুল আবার গ্রামে ফিরে যান ভর্তি হন সিয়ারসোল রাজ হাই স্কুলে। সেখানে অষ্টম শ্রেণী থেকে পড়াশোনা শুরু করেন। ১৯১৭ সালের শেষদিকে মাধ্যমিকের প্রিটেস্ট পরীক্ষার না দিয়ে তিনি সেনাবাহিনীতে সৈনিক হিসেবে যোগ দেন। 
পারিবারিক জীবন
নার্গিস আসার খানম কবি নজরুল ইসলামের প্রথম স্ত্রী ছিলেন। ১৯২১ সালে কবির সাথে নার্গিসের বিয়ের দিন ধার্য হয়। বিয়ে সম্পন্ন হলেও কাবিনে ঘর জামাই থাকার শর্ত নিয়ে বিরোধ সৃষ্টি হলে নজরুল বাসর সম্পন্ন না করে নার্গিসকে রেখে দৌলতপুর ত্যাগ করে কুমিল্লা শহরে বিরজাসুন্দরী দেবীর বাড়িতে চলে যান। আলী আকবর খানের সাথে পরিচিত হন। আলী আকবর খানের সাথে তিনি প্রথম কুমিল্লার বিরজাসুন্দরী দেবীর বাড়িতে আসেন। আর এখানেই পরিচিত হন প্রমীলা দেবীর সাথে। এরপর তাদের প্রনয় হয়। ২৫ এপ্রিল ১৯২৪ ( ১২ বৈশাখ ১৩৩১) কবি নজরুলের সাথে প্রমীলা দেবীর বিয়ে অনুষ্ঠিত হয়েছিল। এটি ছিল কবি নজরুলের দ্বিতীয় বিয়ে। বিয়েতে কাজী হিসাবে উপস্থিত ছিলেন সাহিত্যিক মইনুদ্দিন হোসেন। সাক্ষী হিসাবে কুমিল্লার আবেদনকারী আবদুস সালাম, সাংবাদিক মোঃ ওয়াজেদ আলী এবং কবি খান মুহাম্মদ মাইউদ্দিন উপস্থিত ছিলেন। বিয়ের পরে প্রমিলার নাম দেওয়া হয়েছিল “আশালতা”। এরপর প্রায় ১৫ বছর পরে নজরুলের সাথে নার্গিসের দেখা হলে আনুষ্ঠানিকভাবে তাদের বিবাহ বিচ্ছেদ ঘটে।

কর্মজীবন
পারিবারিক আর্থিক অসচ্ছলতার কারণে নজরুলকে অল্প বয়স থেকেই কাজের জন্য ছুটতে হয়েছিল। যে বয়স ছিল অবাধ চঞ্চলের, হাসি-খুশির সে বয়সেই কবিকে ধরতে হয়েছিল কর্মজীবনের হাত। পিতাকে হারানোর পর পরিবারের আর্থিক অবস্থা এতই খারাপ হয়ে পড়েছিল যে কবিকে মাত্র আট বছর বয়সে জীবিকা অর্জনের জন্য কাজে নামতে হয়েছিল। মক্তবের নিন্ম  মাধ্যমিকের পাঠ শেষ করার আগেই কবি সেই মক্তবেই শিক্ষকতা করেন। সেই সাথে হাজি পালোয়ানের কবরের সেবক এবং মসজিদের মুয়াযযিন হিসেবে কাজ শুরু করেন। তবে সেখানে তিনি বেশি দিন কাজ করেন নি। লেটো দল ছেড়ে আবার পড়াশুনায় মন দিলেও পরবর্তীতে তাকে আবার কাজে নামতে হয়। যোগ দেন বাসুদেবের কবি দলে। এর পর একজন খ্রিস্টান রেলওয়ে গার্ডের খানসামা এবং সবশেষে আসানসোলের চা-রুটির দোকানে রুটি বানানোর কাজ নেন। এভাবেই কষ্টে কেটেছিল জাতীয় কবি নজরুলের বাল্যকাল।

সৈনিক জীবন
১৯১৪ সালে প্রথম বিশ্বযুদ্ধের দামামা বেজে উঠে সমগ্র ইউরোপে। নজরুল তখন দশম শ্রেণীর ছাত্র। যুদ্ধের আহ্বান শুনে  স্কুল থেকে পালিয়ে তিনি ৪৯ নম্বর বাঙ্গালি পল্টনে সৈনিক হিসেবে যোগ দিয়ে চলে যান করাচি। নিজ দক্ষতায় অল্পদিনের মধ্যে নজরুল হাবিলদার পদে উন্নীত হন। সেনা শিবিরে ব্যস্ততার মাঝেও তিনি সাহিত্য চর্চার চালিয়ে যান। করাচি থেকেই তিনি কলকাতার বিভিন্ন পত্রিকায় লেখা পাঠান। তার প্রথম লেখা বাউণ্ডুলের আত্মকাহিনী নামে একটি গল্প এবং প্রথম কবিতা মুক্তি। সৈনিক থাকা অবস্থায় তিনি প্রথম বিশ্বযুদ্ধে অংশ নেন। এ সময় নজরুলের বাহিনীর ইরাক যাবার কথা ছিল। কিন্তু যুদ্ধ থেমে যাওয়ায় আর যাননি। ১৯২০ খ্রিষ্টাব্দে যুদ্ধ শেষ হলে ৪৯ বেঙ্গল রেজিমেন্ট ভেঙে দেয়া হয়। এরপর তিনি সৈনিক জীবন ত্যাগ করে কলকাতায় ফিরে আসেন।

সাংবাদিক জীবন
প্রথম বিশ্বযুদ্ধ শেষ হওয়ার পর নজরুল কলকাতায় এসে ৩২ নং কলেজ স্ট্রিটে বঙ্গীয় মুসলিম সাহিত্য সমিতির অফিসে বসবাস শুরু করেন। এখান থেকেই তাঁর সাহিত্য-সাংবাদিকতা জীবনের মূল কাজ শুরু হয়েছিল। বিভিন্ন পত্রিকায় যেমন মোসলেম ভারত, বঙ্গীয় মুসলমান সাহিত্য পত্রিকা,উপাসনা প্রভৃতি পত্রিকায় তাঁর বেশ কিছু লেখা প্রকাশিত হয় এবং এরই ধারাবাহিকতায় কবি ও সমালোচক মোহিতলাল মজুমদার পত্রিকায় তার খেয়া পারের তরণী এবং বাদল প্রাতের শরাব কবিতা দুইটি প্রশংসা করে একটি সমালোচনা প্রবন্ধ লিখেছেন। যার ফলে সাহিত্য ও সমালোচকদের মাঝে নজরুলের ঘনিষ্ঠ পরিচয় শুরু হয়। ১৯২১ সালের অক্টোবর মাসে তিনি শান্তিনিকেতনে যেয়ে রবীন্দ্রনাথের সাথে সাক্ষাৎ করেন। দুজনের মধ্যে বন্ধুত্বপূর্ণ সম্পর্ক গড়ে উঠে। নজরুলের সাংবাদিকতা শুরু হয় ১৯২০ সালে। অসহযোগ ও খিলাফত আন্দোলনের প্রেক্ষাপটে প্রকাশিত  নবযুগ নামক একটি সান্ধ্য দৈনিক পত্রিকার নিয়মিত সাংবাদিকতা করতেন নজরুল। সওগাত পত্রিকার ১৩২৭ বঙ্গাব্দের বৈশাখ সংখ্যায় নজরুলের  প্রথম গান “বাজাও প্রভু বাজাও ঘন” প্রকাশিত হয়।

রাজনৈতিক জীবন
সাহিত্যকর্ম ছাড়াও কবি নজরুল রাজনীতিতেও ছিলেন সক্রিয়। সৈনিক জীবন ত্যাগ করার পর তার মধ্যে রাজনৈতিক চেতনার বিকাশ শুরু। তাঁর নেপথ্যে ছিলেন এদেশের সমাজতান্ত্রিক আন্দোলন প্রতিষ্ঠার  অগ্রদূত মুজফ্‌ফর আহমেদ। তাঁরই হাত ধরে নজরুল বিভিন্ন সভা-সমিতি ও বক্তৃতায় অংশগ্রহন করতেন। রাশিয়ার সমাজতান্ত্রিক বিপ্লব তাকে নানাভাবে প্রভাবিত করে। যার স্পষ্ট রূপ ফুটে উঠে তার লেখা  সাম্যবাদী ও সর্বহারা কবিতায়। অনিচ্ছা থাকা সত্ত্বেও কবি নজরুল অসহযোগ ও খিলাফত আন্দোলনে যোগ দিয়েছিলেন। এর কারণ, এই সংগ্রাম দুটি ভারতীয় হিন্দু মুসলমানদের সম্মিলিত সাম্রাজ্যবাদ বিরোধী সংগ্রামের অবিচ্ছেদ্য অংশ হিসেবে বিবেচিত হচ্ছিল। ১৯২০ এর দশকের জাতীয় পরিষদের নির্বাচনে পরাজয়ের মাধ্যমে কবির রাজনৈতিক জীবন থেকে সরে গিয়ে সাহিত্যের প্রতি মনোনিবেশ করেন।

সাহিত্যকর্ম
কবি নজরুলের সাহিত্যকর্ম ছিল মাধুর্য্য, পান্ডিত্যে আর সংগ্রামে ভরা। নজরুল একধারে কবিতা, সঙ্গীত, গদ্য রচনা, গল্প ও উপন্যাসে পটু ছিলেন। নানান সময় তিনি দুঃখ বরণ করেও সাহিত্যচর্চা প্রাধান্য দিয়েছেন। প্রথম বিশ্বযুদ্ধ শেষ হবার পর কলকাতায় ফিরে এসে নজরুল পুরোপুরি সাহিত্যে মনোনিবেশ করেন। এ সময় ভারতে ব্রিটিশ বিরোধী আন্দোলন চলছিল। করাচি থেকে পাঠানাে কয়েকটি লেখা পূর্বে বিভিন্ন পত্রিকায় প্রকাশের কারণে নজরুল কলকাতার কবি-সাহিত্যিক মহলে সমাদৃত হন। তাঁর বিখ্যাত কবিতা ‘বিদ্রোহী’ প্রকাশিত হলে নজরুলের খ্যাতি ছড়িয়ে পড়ে। তার প্রথম গল্পগ্রন্থ ‘ব্যথার দান’ এবং প্রথম কাব্যগ্রন্থ ‘অগ্নিবীণা’ ১৯২২ সালে প্রকাশিত হয়। গল্প, উপন্যাস, কবিতা, নাটক, প্রবন্ধ, গানসহ প্রায় পঞ্চাশটি গ্রন্থ রচনা করেন। এছাড়া নজরুলের ‘নবযুগ’, ‘ধূমকেতু’, ‘লাঙল, ‘গণবাণী’ পত্রিকা সম্পাদনা করেন। নজরুলের লেখায় নিপীড়িত মানুষের মুক্তির কথা ধ্বনিত হয়েছে। তাঁর ভাষায়
মহা বিদ্রোহী রণ-ক্লান্ত

আমি সেই দিন হব শান্ত

যবে উৎপীড়িতের ক্রন্দন-রােল আকাশে-বাতাসে ধ্বনিবে না

অত্যাচারীর খড়গ-কৃপাণ ভীম রণ-ভূমে রণিবে না।

বিদ্রোহী রণক্লান্ত

আমি সেই দিন হব শান্ত।


নজরুলের গানের সংখ্যা চার হাজারের অধিক। নজরুলের গান নজরুল সঙ্গীত নামে পরিচিত।নজরুলের প্রথম গদ্য রচনা ছিল “বাউণ্ডুলের আত্মকাহিনী”। ১৯১৯ সালের মে মাসে এটি সওগাত পত্রিকায় প্রকাশিত হয়। নজরুল ছিলেন ঔপনিবেশিক আমলের কবি। তাই ঔপনিবেশিক শাসন-শোষণের বিরুদ্ধে তিনি কবিতা লিখেছেন। তাঁর কবিতা বাজেয়াপ্ত হয়েছে। কবিতা লেখার অপরাধে তিনি জেলে গেছেন। তবু তিনি পিছপা হননি, সত্য-সুন্দর-ন্যায়ের কথা বলেছেন, জাতিকে শুনিয়েছেন মুক্তির গান

প্রার্থনা করা যারা কেড়ে খায় তেত্রিশ কোটি মুখের গ্রাস,
যেন লেখা হয় আমার রক্ত লেখায় তাদের সর্বনাশ।

বিদ্রোহী নজরুল
কবি কাজী নজরুল ইসলামের কবিতার মূল বিষয়বস্তু ছিল মানুষের উপর মানুষের অত্যাচার ও সামাজিক অনাচার ও শোষণের বিরুদ্ধে সোচ্চার প্রতিবাদ। নজরুল ইসলামের কবিতা দুই বাংলাতেই সমানভাবে সমাদৃত। তার কবিতায় বিদ্রোহী দৃষ্টিভঙ্গির কারণে তাকে বিদ্রোহী কবি নামে আখ্যায়িত করা হয়েছে। একাধারে কবি, সাহিত্যিক, সংগীতজ্ঞ, সাংবাদিক, সম্পাদক, রাজনীতিবিদ এবং সৈনিক হিসেবে অন্যায় ও অবিচারের বিরুদ্ধে নজরুল সর্বদাই ছিলেন সোচ্চার। তার কবিতা ও গানে এই মনোভাবই প্রতিফলিত হয়েছে। অগ্নিবীণা হাতে তার প্রবেশ, ধূমকেতুর মতো তার প্রকাশ। যেমন লেখাতে বিদ্রোহী, তেমনই জীবনে কাজেই “বিদ্রোহী কবি”।
অসুস্থতা
সাংবাদিকতার পাশাপাশি নজরুল বেতারে কাজ করতেন। ১৯৪২ সালে কবি হঠাৎ অসুস্থ হয়ে পড়েন যার ফলে তিনি বাকশক্তি হারিয়ে ফেলেন। এর জন্য তাঁকে জন্য হোমিওপ্যাথি ও আয়ুর্বেদিক চিকিৎসা করানো হয় কিন্তু অবস্থার কোন উন্নতি হয়নি। দ্বিতীয় বিশ্বযুদ্ধের কারণে উন্নত চিকিৎসার জন্য কবিকে ইউরোপ পাঠানো সম্ভব হয়নি। ১৯৪২ সালের শেষের দিকে কবি মানসিক ভারসাম্য হারিয়ে ফেলেন এবং পরবর্তী 10 বছর অর্থাৎ ১৯৫২ সাল পর্যন্ত তিনি সপরিবারে নিভৃতে ছিলেন। ১৯৫৩ সালে নজরুল ও তার স্ত্রী প্রমীলা দেবীকে চিকিৎসার জন্য লন্ডনে পাঠানো হয়। লন্ডনে পৌঁছানোর পর বিশেষজ্ঞ চিকিৎসক তার রোগ নির্ণয়ের চেষ্টা করেন। এবং বুঝতে পারলেন নজরুল এমন এক দুরারোগ্য রোগে ভুগছেন যা আরোগ্য লাভ করা ছিল প্রায় অসম্ভব। এরপর ১৯৫৩  সালে কবিকে আরো একবার পরীক্ষা করানো হয় এবং পরীক্ষায় চিকিৎসক নিশ্চিত হন যে কবি পিক্স ডিজিজ নামক একটি নিউরন ঘটিত সমস্যায় ভুগছেন এবং এই অবস্থা থেকে আরোগ্য করে তোলা অসম্ভব বলে জানান। এরপর  কবি রুম থেকে দেশে উদ্দেশ্যে যাত্রা শুরু করেন।

বাংলাদেশে আগমন
১৯৭১ সালে স্বাধীনতা যুদ্ধে বাংলাদেশ বিজয় লাভ করার পর একটি স্বাধীন রাষ্ট্র প্রতিষ্ঠা লাভ করে।  ভারত সরকারের অনুমতিক্রমে ১৯৭২ সালের ২৪শে মে কবি নজরুলকে সপরিবারে বাংলাদেশ নিয়ে আসা হয়। বাংলাদেশের তৎকালীন রাষ্ট্রপতি শেখ মুজিবুর রহমান এর বিশেষ উদ্যোগ নিয়েছিলেন। এরপর বাকি জীবনট কবি বাংলাদেশে কাটান। ১৯৭৬ সালে কবি নজরুলকে বাংলাদেশের নাগরিকত্ব প্রদানের সরকারি আদেশ জারি করা হয়।

কবির প্রয়াণ
যথেষ্ট চিকিৎসা দেওয়া সত্ত্বেও নজরুলের স্বাস্থ্যের অবস্থার বিশেষ কোনো উন্নতি হয়নি। ১৯৭৪ সালে কবির সবচেয়ে ছোট ছেলে মৃত্যুবরণ করে। ১৯৭৬ সালের নজরুলের স্বাস্থ্যেরও অবনতি হতে শুরু করে এবং ঢাকার পিজি হাসপাতালে ভর্তি হন।  ২৯ আগস্ট ১৯৭৬ (১২ ভাদ্র ১৩৮৩) ঢাকার পিজি হাসপাতালে ৭৭ বছর বয়সে কবি শেষ নিঃশ্বাস ত্যাগ করেন। ঢাকা বিশ্ববিদ্যালয় মসজিদের উত্তর পার্শ্বে রাষ্ট্রীয় মর্যাদায় সমাহিত করা হয় বাংলাদেশের জাতীয় কবি কাজী নজরুল ইসলামকে। তবে প্রমিলা দেবীর মারা যাওয়ার পূর্বে ইচ্ছা পোষণ করেছিলেন তাঁর কবরের পাশে জায়গা যেন  স্বামীর জন্য রাখা হয়। কিন্তু প্রমিলার শেষ ইচ্ছাটা আর পূরণ হয় নি। প্রমিলা দেবীকে উল্লেখ সমাধিস্থ করা হয় চুরুলিয়ায় নজরুলের পৈতৃক বাড়িতে।

সম্মাননা
ভারত ও বাংলাদেশ উভয় দেশ থেকে কবি অনেক সম্মাননা পেয়েছেন। খ্যাতিমান এই কবি দু’দেশের মানুষের হৃদয় মন জয় করেছিলেন তাঁর লিখনি দিয়ে।

বাংলাদেশ
কাজী নজরুল ইসলামকে বাংলাদেশ রাষ্ট্রের জাতীয় কবির মর্যাদা দেওয়া হয়। রচিত “চল্‌ চল্‌ চল্‌, ঊর্ধগগনে বাজে মাদল” বাংলাদেশের রণসংগীত হিসাবে গৃহীত। বাংলা সাহিত্য এবং সংস্কৃতিতে তার বিশেষ অবদানের স্বীকৃতিস্বরূপ ১৯৭৪ খ্রিষ্টাব্দের ৯ ডিসেম্বর তারিখে ঢাকা বিশ্ববিদ্যালয় তাকে সম্মানসূচক ডি.লিট উপাধিতে ভূষিত করে। ১৯৭৬ খ্রিষ্টাব্দের জানুয়ারি মাসে বাংলাদেশ সরকার কবিকে বাংলাদেশের নাগরিকত্ব প্রদান করে। ১৯৭৬ সালের ফেব্রুয়ারিতে তাকে বাংলাদেশের সবচেয়ে সম্মানসূচক পদক একুশে পদকে ভূষিত করা হয়। নজরুলের জন্ম ও মৃত্যুবার্ষিকী প্রতি বছর বিশেষভাবে উদযাপিত হয়।  ঢাকায় কবির স্মৃতিতে নজরুল একাডেমি, বুলবুল ললিতকলা একাডেমী ও শিশু সংগঠন বাংলাদেশ নজরুল সেনা স্থাপিত হয়। কবির স্মরণে ঢাকার একটি সড়কের নামকরণ করা হয় কাজী নজরুল ইসলাম এভিনিউ। তাছাড়া কবির নামে  ত্রিশালে (বর্তমানে ময়মনসিংহ জেলায়) একটি  সরকারি বিশ্ববিদ্যালয় প্রতিষ্ঠা করা হয়। যা নাম জাতীয় কবি কাজী নজরুল ইসলাম বিশ্ববিদ্যালয়।

ভারত
১৯৪৫ সালে কলকাতা বিশ্ববিদ্যালয় কর্তৃক বাংলা সাহিত্যের সর্বোচ্চ পুরস্কার জগত্তারিণী স্বর্ণপদক নজরুলকে প্রদান করা হয়। ১৯৬০ সালে ভারতের তৃতীয় সর্বোচ্চ বেসামরিক সম্মাননা পদ্মভূষণে ভূষিত করা হয়। চুরুলিয়ার আসানসোলে  ২০১২ সালে কাজী নজরুল বিশ্ববিদ্যালয় স্থাপিত হয়েছে।কাজী নজরুল ইসলাম আন্তর্জাতিক বিমানবন্দর  যা কবির নামকরণে রাখা হয়েছে। কলকাতার প্রধান একটি সড়ক কাজী নজরুল ইসলাম সরণি  কবির নামকরণে রাখা হয়েছে। কলকাতা মেট্রোর গড়িয়া বাজার মেট্রো স্টেশনটির নাম রাখা হয়েছে কবি নজরুল মেট্রো স্টেশন।

উপসংহার
মানবতার কবি, সাম্যের কবি, সুন্দরের কবি, প্রেমের কবি নজরুল ইসলাম। ‘মম এক হাতে বাঁকা বাঁশের বাঁশরি, আর হাতে রণতূর্য’– এ কেবল নজরুলের পক্ষেই বলা সম্ভব। কারণ, তিনি নিপীড়িত-লাঞ্ছিত মানুষের কথা ভেবেছেন। পরাধীন জাতির মুক্তির কথা বলেছেন। উপমহাদেশের ইতিহাসে একমাত্র নজরুলই কবিতা লেখার অপরাধে জেল খেটেছেন। নজরুল ছিলেন আমাদের মুক্তিযুদ্ধের প্রেরণা। তাই বাংলাদেশ সরকার তাঁকে দিয়েছে আমাদের জাতীয় কবি’-র মর্যাদা।"
তোমার প্রিয় কবি কাজী নজরুল ইসলাম,"ভূমিকা:
আমি চির বিদ্রোহী বীর

আমি বিশ্ব ছাড়ায়ে উঠিয়াছি একা চির উন্নত শির !



বাংলা সাহিত্যের অঙ্গনে বিদ্রোহের প্রবল ধ্বজা উড়িয়ে যিনি বাংলা সাহিত্যের আসন অলংকৃত করেছেন তিনি কবি কাজী নজরুল ইসলাম। বিদ্রোহের প্রবল সুর তাঁর কবিতায় শোনা গেলেও তিনি একই সঙ্গে জীবনবাদী কবি; মানবতাবাদী কবি; স্বদেশপ্রেমিক এবং রোম্যান্টিক কবি। তবে বিদ্রোহী কবি হিসেবেই নজরুল বাংলা সাহিত্যে বিশেষভাবে পরিচিত ৷



জন্ম, বংশপরিচয় ও শিক্ষা:

কবি বর্ধমান জেলার চুরুলিয়া গ্রামের এক দরিদ্র পরিবারে ১৩০৬ সনের ১১ জ্যৈষ্ঠ (ইংরেজি ২৪ মে, ১৮৯৯ খ্রিস্টাব্দ) জন্মগ্রহণ করেন। তাঁর পিতা কাজি ফকির আহম্মদ; মাতা জাহেদা খাতুন। শৈশব থেকেই তিনি প্রচণ্ড দারিদ্র্যের মধ্য দিয়ে মানুষ হন। প্রখর বুদ্ধিদীপ্ত কবি পারিবারিক অভাব-অনটনের জন্য ভালোভাবে পড়াশোনা করতে পারেননি। তবে ছেলেবেলা থেকেই পাঠ্য বিষয়ের পাশাপাশি আরও নানা বিষয়ে জ্ঞানলাভের চেষ্টা করেছেন। এগারো বছর বয়সে নজরুল ‘লেটো’ দলে যোগ দেন। পরে নিজের ইচ্ছাতেই রানিগঞ্জের শিয়ারশোল রাজ স্কুলে অষ্টম শ্রেণিতে ভরতি হন। এখানে কল্লোল গোষ্ঠীর শৈলজানন্দ মুখোপাধ্যায়ের সঙ্গে তার বিশেষ পরিচয় হয়। ‘বঙ্গীয় মুসলমান সাহিত্য’ পত্রিকায় তাঁর ‘মুক্তি’ নামক কবিতা প্রকাশিত হলে তাঁর আত্মবিশ্বাস বেড়ে যায়। হাফিজ মামুদ আহম্মদ নামে এক ভদ্রলোকের সহায়তায় কবি ‘ধূমকেতু’ নামে সাপ্তাহিক পত্রিকা প্রকাশিত প্রকাশ করেন। এই পত্রিকায় প্রকাশিত ‘আনন্দময়ীর আগমনে’ কবিতার জন্য তিনি কারারুদ্ধ হন। মুক্তির পর গিরিবালা দেবীর কন্যা প্রমীলা সেনগুপ্তের সঙ্গে তাঁর বিবাহ হয়। ১৯২৪ খ্রিস্টাব্দে তিনি কলম্বিয়া গ্রামোফোন কোম্পানিতে চাকরি নেন। এরপর কবির দুঃখময় জীবনের সূচনা। মায়ের মৃত্যু; সন্তান বুলবুলের মৃত্যু তাঁকে মুহ্যমান করে। নজরুল বিস্ময়কর সংগীত প্রতিভার অধিকারী ছিলেন এবং একজন দক্ষ সংগীত পরিচালক ছিলেন। তাঁর কবিতা, গান ধীরে ধীরে বেতার, চলচ্চিত্র, নাটক–প্রভৃতির সঙ্গে যুক্ত হতে থাকে। ১৯৬২ খ্রিস্টাব্দে কবিপত্নীর মৃত্যু হয়। শেষ জীবনে তিনি দুরারোগ্য ব্যাধিতে আক্রান্ত হন এবং ১৯৭৬ খিস্টাব্দের ২৯ আগস্ট ঢাকায় ইহলোক ত্যাগ করেন।



নজরুলের কাব্যচর্চা:

নজরুলের কাব্য-কবিতা একই সঙ্গে প্রতিবাদ প্রতিরোধের উচ্চারণ, রোমান্টিক কল্পনাবিলাস ও স্বদেশপ্রেমের নিগূঢ় অভিব্যক্তি। আবার তাঁর শিশু বিষয়ক অনেক কবিতা (‘ঘুম পাড়ানি গান’; ‘লিচুচোর’, ‘খুকী ও কাঠবিড়ালী’) আজও পাঠকের কাছে চমকের বিষয়। নজরুলের প্রতিবাদী কাব্যসম্ভারের মধ্যে- ‘অগ্নিবীণা’ (১৯২২); ‘বিষের বাঁশী’ (১৯২৪); ‘সর্বহারা’ (১৯২৬); ‘ভাঙার গান' (১৯২৪); ‘ফণিমনসা' (১৯২৭); ‘প্রলয়শিখা’ (১৯৩০) প্রভৃতি বিশেষভাবে উল্লেখ্য। নজরুলের শিশুমনস্ক কাব্য ‘ঝিঙে ফুল’ (১৯২৬)। আবার ‘চক্রবাক’ (১৯২৯) কাব্যে মানব-মানবীর বেদনা বিশ্ববেদনায় পর্যবসিত হয়েছে। ‘নতুন চাঁদ’ (১৯৪৫, মার্চ) কাব্যে কবির বিদ্রোহ-বিবর্জিত মনোভাবের পরিচয় মেলে।



কবির উপন্যাস চর্চা:

বাংলা উপন্যাস চর্চাতেও নজরুল অসামান্য প্রতিভার পরিচয় দিয়েছেন। তাঁর শ্রেষ্ঠ উপন্যাসগুলির মধ্যে 'বাঁধনহারা’ (১৯২৯, আগস্ট); ‘মৃত্যুক্ষুধা’ (জানুয়ারি, ১৯৩০); ‘কুহেলিকা’ (১৯৩১) প্রভৃতি উল্লেখ্য।



বাংলা ছোটোগল্পে নজরুল:

বাংলা ছোটোগল্পে নজরুলের প্রতিভার বিকাশ খুব বেশি না হলেও তার ‘ব্যথার দান’ (১৯২২); ‘রিক্তের বেদন' (১৯২৫); 'শিউলি মালা’ (১৯৩১) বিশেষভাবে উল্লেখের দাবি রাখে।



নাটক রচয়িতা নজরুল:

নজরুল বাল্যকাল থেকে দারিদ্র্যের চাপে বিভিন্ন পেশাদারি কর্মে লিপ্ত হন। কাজেই নাটক রচনা তাঁর কাছে অস্বাভাবিক ব্যাপার নয়। তাঁর সফল নাটকগুলির মধ্যে ‘ঝিলমিলি’ (১৯৩০); ‘আলেয়া’ (১৯৩১); ‘পুতুলের বিয়ে’ (১৯৩৩); ‘মধুমালা’ (১৯৬০) প্রভৃতি উল্লেখযোগ্য।



প্রাবন্ধিক নজরুল:

বাংলা প্রবন্ধ জগতেও নজরুলের প্রতিভা অনন্য। তিনি তৎকালীন সামাজিক-অর্থনৈতিক ও রাজনৈতিক অচলাবস্থার অসারত্ব নিয়ে একাধিক প্রবন্ধ রচনা করেন। বিশেষ করে ‘যুগবাণী’ (১৯২২); ‘রাজবন্দীর জবানবন্দী' (১৯২৩); ‘ইন্দ্রমঙ্গল’ (১৯২৩); ‘দুর্দিনের যাত্রী’ (১৯২৬); ‘ধূমকেতু’ (১৯৬১) –তাঁর বিখ্যাত প্রবন্ধ।



নজরুলের সংগীতচর্চা:

গীতিকার, সুরকার এবং গায়ক হিসেবে নজরুল এক অসামান্য প্রতিভার অধিকারী। তিনি বিভিন্ন রাগ-রাগিনী সহযোগে সংগীত রচনা ও চর্চা করেছেন। ঝুমুর, বাউল, গজল, ঠুংরী, কীর্তন, খেয়াল প্রভৃতি বিভিন্ন অঙ্গনে তাঁর যাত্রা। তাঁর প্রেম-সংগীত; শ্যামাসংগীত, ইসলামি সংগীত অদ্বিতীয়। ‘বুলবুল’ (১৯২৮); ‘চোখের চাতক’ (১৯২৯); ‘নজরুল গীতিকা’ (১৯৩০); ‘গুলবাগিচা’ (১৯৩৩); ‘গীতিশতদল’ (১৯৩৪); ‘রাঙাজবা’ (১৯৬১) তার শ্রেষ্ঠ সংগীত গ্রন্থ। তার শ্রীরামকৃষ্ণ, স্বামী বিবেকানন্দ বিষয়ক তিনটি গান আজও বাঙালির ভক্তমনকে আবিষ্ট করে– ‘জয়তু শ্রীরামকৃষ্ণ নমো মম; পরমপুরুষ সিদ্ধযোগী মাতৃভক্ত যুগাবতার; জয় বিবেকানন্দ সন্ন্যাসী বীর চিরগৈরিকধারী’ ইত্যাদি গানগুলি অনন্য বৈশিষ্ট্যে উজ্জ্বল।



কেন আমার প্রিয় কবি:

নজরুলের বাল্যজীবনের সংগ্রাম আমাদের কাছে প্রেরণা স্বরূপ। তিনি জীবনসংগ্রামের মধ্য দিয়ে জীবনতরি পাড়ি দিয়ে প্রমাণ করেন- 'তিনি চির উন্নত শির।' পরাধীন দেশের বুকে সর্বপ্রকার অন্যায়- অবিচারের বিরুদ্ধে তিনি রুখে দাঁড়িয়েছেন, একা রক্ত না -ঝরাতে পেরে বড়ো বিষজ্বালা বুকে নিয়ে বিদ্রোহের ঝড় তুলেছেন বাংলা কাব্যে। তিনি লিখেছেন-

“রক্ত ঝরাতে পারি না তো একা

তাই লিখে যাই এ রক্ত-লেখা,



বড়ো কথা বড়ো ভাব আসে নাকো মাথায়, বন্ধু, বড়ো দুখে !”

তাই যেখানেই মানবতার অপমান, মনুষ্যত্বের অবমাননা দেখেছেন- সেখানেই তিনি প্রতিবাদ করেছেন। সমকালীন আধুনিক কবিদের মধ্যে তাই তিনি পৃথক মানসিকতার কবি। সময়ের সঙ্গে সঙ্গে নজরুল- চর্চার পালাবদল হলেও সমকালীন যুগের নিরিখে তিনি অন্যতম শ্রেষ্ঠ কবি।



উপসংহার:

নজরুলের কাব্য-কবিতায়, ছন্দে ও গানে কত-না ভাবের দেশে স্বপ্ন-ধূসর মন নিয়ে বিচরণ করেছি; কত না কৰ্ম-উদ্দীপনায় জেগে উঠেছি। প্রার্থনা করি প্রিয় কবির সৃষ্টি-সম্ভার থেকে জীবনে যেন বঞ্চিত না হই; জীবনে এমন কোনো দুঃসময় যেন না আসে যে সময় কবি নজরুলকে আমরা বিস্মৃত হব। মহাশূন্যের মহাকর্মযজ্ঞের অবসানে কবি আজ আমাদের মাঝে না থাকলেও আমাদের চিরস্মরণীয়।"
তোমার প্রিয় কবি কাজী নজরুল ইসলাম,"ভুমিকা

কাজী নজরুল ইসলাম বাংলা সাহিত্যে ‘বিদ্রোহী কবি’ হিসেবে বেশি পরিচিত। তাঁর কবিতা, গান ও লেখায় নিপীড়িত মানুষের মুক্তির বাণী ধ্বনিত হয়েছে।

জন্ম

১৮৯৯ সালের ২৪ মে কাজী নজরুল ইসলাম বর্ধমান জেলার চুরুলিয়া গ্রামে জন্মগ্রহণ করেন।

বাল্যকাল

মাত্র আট বছর বয়সে বাবাকে হারিয়ে দুঃখ-কষ্টে তাঁর বাল্যজীবন অতিবাহিত হয়। চাচার চেষ্টায় গ্রামের মক্তবে বাংলা ছাড়াও আরবি-ফারসিতে তিনি জ্ঞান লাভ করেন। গান-বাজনার দিকে ঝোঁক থাকায় লেখাপড়া ছেড়ে তিনি ‘লেটো’র দলে যোগ দেন। তারপর আসানসোলে এসে এক রুটির দোকানে কাজ নেন, এখানে সময় পেলেই তিনি সুর করে পুঁথি পড়তেন।

ছাত্রজীবন

ত্রিশালের এক ভদ্রলোক ছিলেন আসানসোলের দারোগা। তিনি নজরুলের প্রতিভার পরিচয় পেয়ে তাঁকে নিজের গ্রাম ময়মনসিংহের দরিরামপুর হাই স্কুলে ভর্তি করিয়ে দেন।

সৈনিক জীবন

কাজী নজরুল ইসলাম ১৯১৭ সালে ৪৯ বাঙালি পল্টনে সৈনিক হিসেবে যোগদান করেন। প্রশিক্ষণের জন্যে তিনি করাচি গমন করেন এবং অল্পদিনের মধ্যে হাবিলদার পদে উন্নীত হন।

সাহিত্যকর্ম

মহাযুদ্ধ থেমে গেলে কলকাতায় ফিরে তাঁর কবিজীবন শুরু হয়। তাঁর প্রথম কবিতার নাম ‘মুক্তি’। তাঁর রচিত ‘দোলন-চাঁপা’, ‘বুলবুল,’ ‘ঝিঙেফুল’, ‘ভাঙার গান’, ‘বিষের বাঁশী, ‘অগ্নিবীণা’ ইত্যাদি কাব্যগ্রন্থ বিশেষ উল্লেখযোগ্য। তাছাড়া ‘আলেয়া’, ‘ঝিলিমিলি’, ‘পুতুলের বিয়ে’ ইত্যাদি নাটক এবং ‘বাঁধনহারা’ ‘মৃত্যুক্ষুধা’, ‘কুহেলিকা’ প্রভৃতি উপন্যাস তাঁর অনন্য সাহিত্য সৃষ্টি। তিনি বহু গান লিখেছেন এবং নিজেই সেগুলোতে সুর দিয়েছেন। এছাড়া ‘ধূমকেতু’ ও ‘লাঙল’ নামে দুটি পত্রিকার সম্পাদনাও করেন তিনি।

মৃত্যু

কবি কাজী নজরুল ইসলাম সালের ১৯৭৬ সালের ২৯ আগস্ট মারা যান।

উপসংহার

বাংলা সাহিত্যে নজরুলের অবদান অনন্য–অসাধারণ। কবি নজরুল তাঁর সব লেখায় মানুষের কথা বলেছেন, মানবতার কথা বলেছেন। তিনি বাংলাদেশের জাতীয় কবি।"
বাংলাদেশের কৃষক,"ভূমিকা:
শ্যামল বাংলার অর্থনীতির প্রধান উৎস কৃষি । বাংলাদেশ কৃষিপ্রধান দেশ। এদেশের অধিকাংশ মানুষের জীবিকা কৃষির সাথে সম্পৃক্ত। কৃষকদের সীমাহীন শ্রম আর আত্মত্যাগের বিনিময়ে গড়ে উঠেছে এদেশের অর্থনৈতিক বুনিয়াদ বাংলাদেশের কৃষি আর কৃষকদের কথা বাদ দিলে এদেশের অর্থনীতিকে অস্বীকার করা হয়। শুধু দেশীয় অর্থনীতিতেই কৃষকদের ভূমিকা সমাপ্ত নয়, জাতীয় উন্নয়ন ও অগ্রগতিতেও আছে কৃষকদের গুরুত্বপূর্ণ অবদান।

বাংলাদেশের কৃষক:
কৃষি ব্যবস্থাপনাটি পৃথিবীর প্রাচীন পেশা হিসেবে স্বীকৃত। সভ্যতার উষালগ্নে কৃষিই ব্যাপক অবদান। রেখেছিল। ফলে পৃথিবীর প্রায় সকল দেশেই কমবেশি কৃষির বিস্তার ঘটেছিল। আর এ সূত্র ধরেই বাড়তে থাকে কৃষকদেরও বিস্তার। পৃথিবীর উন্নত দেশগুলাে শিল্প উৎপাদন থেকে তাদের জাতীয় আয় ও অর্থনীতিকে কল্পনা করে থাকে— কিন্তু তাই বলে কৃষিকে তারা বাদ দিয়ে ফেলেনি। উদাহরণ হিসেবে চীনের কথা বলা যেতে পারে। তাদেরইলেক্ট্রনিক সামগ্রীতে ছেয়ে আছে গােটা বিশ্ব। বলা চলে, এটিই তাদের অর্থনীতির প্রধান খাত। কিন্তু তাদের দেশের কৃষকদের অবস্থা অনেক উন্নত, গুরুত্বও অনেক বেশি। তাদের দেশের কৃষকদের কৃষিজ্ঞান ও প্রযুক্তির সাহচর্য তাদের অনেক বেশি আধুনিক করে রেখেছে। সেদিক থেকে বাংলাদেশের কৃষকদের অবস্থা খুব একটা সন্তোষজনক নয়। বাংলাদেশের কৃষক বলতে বােঝায় নিরক্ষর, রােগক্লিষ্ট ও ঋণভারে জর্জরিত অসহায় এক সম্প্রদায়কে। তারা পৃথিবীর জ্ঞান-বিজ্ঞান ও প্রভূত উন্নতি সম্পর্কে বলা চলে। অজ্ঞ। জীর্ণ কুটিরে বাস করে হিসাব কষে বীজ রােপণের, ফসল কাটার । হালের গরু আর সেকেলের লাঙল জোয়াল তাদের বেঁধেছে সহজসরল জীবনে। তাদের জীবনে উচ্চাশা বলতে কিছু নেই, বরং ক্ষুদ্র চাওয়াটুকু থেকেও তারা বঞিত। উন্নত দেশসমূহের কৃষকরা প্রশংসিত আর বাংলাদেশের কৃষকরা অবহেলিত।
কৃষকের গুরুত্ব:
দেশের জাতীয় আয় ও অর্থনীতিতে কৃষি যে ভূমিকা পালন করে এর সাথে প্রত্যক্ষভাবে জড়িত এদেশের কৃষক। প্রয়ােজনীয় খাদ্যের জোগান দিয়ে কৃষকরা আমাদের অস্তিত্ব টিকিয়ে রেখেছে। শস্য উৎপাদনে বাংলাদেশের কৃষককুল যদি সক্রিয় ভূমিকা পালন না করত তাহলে নিত্য দুর্ভিক্ষের মধ্য দিয়ে বিপন্ন হতাে দেশের মানবঅস্তিত্ব। বাংলাদেশের ৮০ শতাংশ খাদ্যশস্যের জোগান দেয় এদেশের কৃষক। একসময় সর্বোচ্চ বৈদেশিক মুদ্রা অর্জিত হতে কৃষকের উৎপাদিত পাট থেকে। আজও পাটজাত দ্রব্যের সর্বাংশের জোগান আসে কৃষকদের হাত থেকেই। পুষ্টিহীনতা আমাদের দেশের একটি জাতীয় সমস্যা। এ সমস্যা দূরীকরণে কৃষকরা প্রাণপণ চেষ্টা অব্যাহত রেখেছে। তাদের উৎপাদিত কৃষিপণ্য শাকসবজি ও ফলমূল থেকে ভিটামিনের চাহিদা পূরণ করা হয়ে থাকে, যা অত্যন্ত গুরুত্বপূর্ণ বিষয়। কৃষকরা যদি তাদের উৎপাদন বন্ধ করে দিত শুধু জনস্বাস্থ্যই হুমকির মুখে পড়ত না গভীর খাদ্যসংকটে বিনা আহারে প্রাণপাত হতাে মানুষের। মূলত কৃষিপ্রধান বাংলাদেশে কৃষিই বেঁচে থাকার ভরসা এবং আমাদের আশা-আকাঙ্ক্ষার মূল কেন্দ্রবিন্দু,,,

‘সব সাধকের বড় সাধক আমার দেশের চাষা,
দেশ মাতারই মুক্তিকামী, দেশের সে যে আশা।’

কৃষকের অতীত অবস্থা:
বাংলাদেশের কৃষকদের অতীত অবস্থা ছিল অনেকটা রূপকথার মতাে। গােলাভরা ধান, গােয়ালভরা গরু, পুকুরভরা মাছ এসব পরিচিত বচনগুলাে রূপকথা মনে হলেও প্রকৃতপক্ষে সেটিই ছিল এক সময়ের কৃষকদের জীবন বাস্তবতা। অতীতে কৃষকদের আবাদি জমির পরিমাণ ছিল পর্যাপ্ত, মাটি ছিল উর্বর। মানুষ কম ছিল, চাহিদার চেয়ে অনেক বেশি ছিল উৎপাদন। আজকের কৃষকরা মহাজনদের কাছে ঋণের দায়ে জর্জরিত, কিন্তু অতীতের কৃষকরা ঋণগ্রস্ত ছিল না, ছিল দুশ্চিন্তামুক্ত প্রফুল্ল জীবনের অধিকারী।

কৃষকদের বর্তমান অবস্থা:
বর্তমান বাংলাদেশের কৃষকরা ভূমিহীন। দেশে আবাদি জমির পরিমাণ গেছে কমে। কৃষক অন্যের জমিতে বর্গা দিয়ে কোনােরকমে তাদের জীবন যাপন করে যাচ্ছে। সার, কীটনাশকের মূল্য এখন চড়া। কৃষকদের সাধ্যের বাইরে চলে যাচ্ছে অত্যাবশ্যক এ উপাদান ক্রয়। এমনকি টাকা দিয়ে যে সার কিনবে সে সারও দেশে পর্যাপ্ত নেই বরং সার চাইতে গিয়ে কৃষককে দিতে হয়েছে জীবন । বিজ্ঞান ও প্রযুক্তির যুগে যেখানে কৃষকের পাবার কথা কলের লাঙল আর অত্যাধুনিক প্রযুক্তির সহায়তা যেখানে কৃষকরা পাচ্ছে না যেমন তেমন দুটি হালের বলদ। এ অবস্থা কাম্য হতে পরে। প্রয়ােজন আমাদের দেশের কৃষকদের রাষ্ট্রীয় পৃষ্ঠপােষকতা, প্রয়ােজন তাদের চাহিদাগুলাের পূরণ ।

কৃষকদের দুরবস্থার কারণ:
আমাদের দেশের কৃষকরা কৃষিকাজ করে অভ্যাস বা পেশাগত পরম্পরা মেনে কিন্তু এখন বিজ্ঞাননির্ভর হওয়া জরুরি। কৃষকরা এখনও প্রাচীন পদ্ধতিতে চাষ করে বলে শ্রম বেশি হচ্ছে বিপরীতে উৎপাদন হচ্ছে কম। ত্রুটিপূর্ণ ভূমি ব্যবস্থাও আজকের কৃষকদের দুরবস্থার একটি বড় কারণ। বাংলাদেশ কৃষিপ্রধান দেশ হওয়া সত্ত্বেও কৃষকদের একটি বড় অংশের নিজস্ব ভূমি নেই। অন্যের জমিতে চাষ করে জমির মালিককে বর্গা দিয়ে যা কৃষক পায় তাতে তার তেল- নুনের বন্দোবস্ত করাই কঠিন হয়ে পড়ে। ফলে দরিদ্র কৃষক দরিদ্রই থেকে যাচ্ছে আর মালিক মহাজনেরা স্থির বসে আছে মহাজনী কাজে। বন্যা, খরা, ঝড়, জলােচ্ছাসহ নানা প্রাকৃতিক দুর্যোগ নিয়মিতই আঘাত করে এদেশের কৃষকদের। সর্বহারা
হয়ে চরম অসহায়ত্বকে বরণ করে তারা।

কৃষকদের উন্নতির উপায়:
বাংলাদেশের কৃষকদের দুরবস্থা থেকে উত্তরণের উপায় হিসেবে কিছু পদক্ষেপ নেয়া যেতে পারে।কৃষি সম্প্রসারণ অধিদপ্তরকে আরও অনেক বেশি সক্রিয় করে স্থানে স্থানে কৃষকদের চাষবিষয়ক কর্মশালার আয়ােজন করে। কৃষকদের বিজ্ঞাননির্ভর করে তুলতে প্রশিক্ষণের ব্যবস্থা করা যেতে পারে। কৃষকদের রাষ্ট্র কর্তৃক মূলধন দিয়ে সহযােগিতা করা যেতে পারে । আধুনিক সেচব্যবস্থার প্রচলনকে সম্প্রসারণ করতে হবে এবং কৃষকদের কাছে তা পৌছাতে হবে সাশ্রয়ী মূল্যে। সার, কীটনাশকসহ যাবতীয় কৃষিজ উপকরণ কৃষকদের ক্রয়ক্ষমতার মধ্যে রাখতে পারলে এটি হবে একটি বড় কাজ। সরকার এ ব্যাপারে কিছু পদক্ষেপ নিয়েছে। মহাজনদের চড়া সুদের ঋণ থেকে কৃষককুলকে রক্ষা করার জন্যে কৃষি ব্যাংককে সচল রেখেছে। সময়ে সময়ে সারের জোগান দিয়ে সার আমদানি বা ক্রয় করে কৃষকদের প্রতি সরকারের সহায়তা অব্যহতbরেখেছে। কিন্তু সরকারকে এ ব্যাপারে আরও বেশি উদার হতে হবে, হতে হবে কৃষকদের প্রতি আন্তরিক।

উপসংহার:
বাংলাদেশের কৃষক বাঁচলে অর্থনীতি বাঁচবে। কৃষক বেশি উৎপাদন করতে পারলে জাতীয় উন্নয়ন ত্বরান্বিত হবে। তাই বাংলাদেশের কৃষকদের উন্নয়নে দরকার যুগান্তকারী পদক্ষেপ, তবেই সুদৃঢ় হবে দেশের অর্থনৈতিক বুনিয়াদ।"
বাংলাদেশের কৃষক,"ভূমিকা:
সুজলা সুফলা শস্য শ্যামলা আমাদের এই দেশ। এদেশের অধিকাংশ লোকই কৃষক। তাই এদেশ কৃষিপ্রধান দেশ। এদেশের শতকরা প্রায় ৮০ জন লোকই কৃষি পেশার সাথে জড়িত। এমনকি বাকি ২০ জনও প্রত্যক্ষ ও পরোক্ষভাবে কৃষির উপর নির্ভরশীল। এজন্য এদেশের অর্থনৈতিক ব্যবস্থা কৃষিকেন্দ্রিক। কৃষিব্যবস্থা উন্নতি ও অবনতির উপরই সারা দেশ তাকিয়ে থাকে। অথচ এই কৃষিব্যবস্থার কান্ডারি যারা সেই কৃষক সমাজই আজ অনাদৃত, লাঞ্ছিত ও উপেক্ষিত। কবি বলেছেন-

""ভোর না হতেই লাঙল কাধে মাঠপানে কে যায়
সে আমাদের গায়ের কৃষক, বাস আমাদের গায়।""
কৃষি ও কৃষক:
বাংলাদেশের মাটি ও মানুষের সাথে অত্যন্ত দৃঢ়ভাবে জুড়ে আছে এদেশের কৃষি ও কৃষক । এদেশের যেসকল সোনার মানুষেরা দিনের পর দিন পরিশ্রম করে আমাদের সারা দেশের খাদ্যশস্যের জোগান দিয়ে থাকেন তারাই হলেন কৃষক। বাংলাদেশের আর্থিক কাঠামো হচ্ছে কৃষিভিত্তিক । আর কৃষি কাজ করে যার জীবিকা নির্বাহ করেন, তারাই হলেন কৃষক। কৃষককুলের হাড়ভাঙ্গা পরিশ্রমে, ত্যাগে, ঘামে গড়ে উঠেছে এদেশের অর্থনীতি । দুঃখ দারিদ্র ,লাঞ্ছনা গঞ্জনা সহ্য করে তারা যেভাবে দেশের ও দশের সেবা করে যাচ্ছে তার তুলনা নেই। কৃষকের অক্লান্ত পরিশ্রমেই এদেশ ভরে উঠে ফসলের সমারোহ আর আমরা পাই ক্ষুধার অন্ন। কৃষকের উৎপাদিত কাঁচামাল বিদেশে রপ্তানি করে দেশের অর্থনৈতিক সমৃদ্ধ হয় বৈদেশিক মুদ্রায়, সম্ভব হয় শিল্পায়ন । তাই এদেশের অর্থনীতির এক অবিচ্ছেদ্য অংশ হলো কৃষি ও কৃষক।

বাংলাদেশের কৃষক:
‘ভোর না হতেই লাঙ্গল কাঁধে, মাঠ পানে কে যায়।
সে আমাদের গাঁয়ের কৃষক, বাস আমাদের গায়।’
বাংলাদেশের প্রতিটি গ্রামে এমনই কৃষকের বাস। ভোরের আলো ফুটতে না ফুটতেই, প্রতিটি কৃষক লাঙ্গল কাঁধে নিয়ে মাঠ পানে ছুটতে থাকে। রোদে পুড়ে, বৃষ্টিতে ভিজে, অক্লান্ত পরিশ্রম করে সে ফসল ফলায়। ভোরবেলা থেকে সন্ধ্যা পর্যন্ত চলতে থাকে তার এই পরিশ্রম। এভাবেই মাথার ঘাম পায়ে ফেলে প্রতিটি কৃষক আমাদেরই জন্য উৎপাদন করে যাচ্ছে খাদ্য শস্য ও অন্যান্য কৃষিজাত দ্রব্য।

কৃষিনির্ভরতা:
বাংলাদেশের অর্থনীতিতে কৃষক রাখে এক সুদূরপ্রসারী ভূমিকা। কৃষকের উৎপাদিত পণ্যে এদেশের অর্থনীতির চাকা সচল থাকে। জাতীয় আয় সৃষ্টিতে কৃষক গুরুত্বপূর্ণ ভূমিকা রাখে। খাদ্যদ্রব্য ও নিত্য প্রয়োজনীয় দ্রব্যাদি যোগায় আমাদের কৃষকেরাই। কৃষকের উৎপাদিত পণ্য দেশের চাহিদা মিটিয়েও দেশের বাইরে রপ্তানি করা হয়। ফলে দেশ বৈদেশিক মুদ্রা অর্জন করে। এদেশের অধিকাংশ খাদ্যের জোগানদাতা কৃষক। ভাত, ডাল, আলু, তরকারি, তৈলবীজ বাঙালির প্রধান খাদ্য। এগুলো সবই কৃষক উৎপাদন করে থাকে যা খেয়ে আমরা জীবনধারণ করে থাকি।

কৃষকের জীবন:
কৃষকের জীবনে দুঃখ কষ্টে ভরপুর। অভাব তার নিত্যদিনের সঙ্গী। সে রোদে পুড়ে, বৃষ্টিতে ভিজে কঠিন পরিশ্রম করে সোনার ফসল ফলায়। কিন্তু সেই শস্যের ন্যায্য মূল্য সে কখনোই পায় না। সে পায় না উৎপাদনের জন্য উপযুক্ত অর্থ, পায় না শক্তিশালী বলদ, পায় না ভালো বীজ। সে যা পায় তা হচ্ছে ক্ষুদা, তা হচ্ছে ব্যাধি, তা হচ্ছে শোষণ। বাংলার কৃষকেরা বহুকাল ধরেই শোষণের শিকার। তাদের চাওয়া অত্যন্ত সীমিত। কেবল খেয়ে পরে বেঁচে থাকা। কিন্তু সেই বেঁচে থাকার অধিকার থেকেও তারা আজ বঞ্চিত। 
কৃষকের অতীত ব্যবস্থা:
অতীতে গ্রামবাংলার কৃষকদের জীবন সুখী ও শান্তিময় ছিল। গোলাভরা ধান, গোয়ালভরা গরু, পুকুরভরা মাছ আর স্বাস্থবান কৃষক ছিল বাংলার সাধারণ দৃশ্য। সারা বছর খেয়ে পরেও কৃষকের ঘরে খাদ্যশস্য উদ্বৃত্ত থাকত।  তখন তাদের জীবনযাত্রা ছিল সহজ সরল। তারা তাদের অন্নবস্ত্রের সংস্থান অনায়াসে করতে পারতো বলে পূজা-পার্বণে এবং ঈদ উৎসবে তাদের আনন্দের সীমা থাকত না।

কৃষকদের বর্তমান অবস্থা:
বর্তমানে কৃষকদের জীবন দুঃখ কষ্ট আর অভাব অনটনে পরিপূর্ণ। এদেশের কৃষক এখন জীবনশীর্ণকায় গরু দিয়ে ফসল ফলাচ্ছে। আর গভীর হতাশায় গ্লানিময় জীবনযাপন করছে। দারিদ্র আর রোগ-শোক তাদের নিত্য সাথী, দুবেলা অন্ন তাদের নেই। রোগের ওষুধ নেই, এমনকি মাথা গোঁজার ঠাইটুকুও নেই। একবেলা খেয়ে, বৃষ্টিতে ভিজে, রৌদ্রে পুড়ে তারা আমাদের অর্থনৈতিক বুনিয়াদ গড়ে তোলে। কারো বিরুদ্ধে তাদের কোনো অভিযোগ নেই। নিজেদের ভাগ্যের উপর সবকিছু ছেড়ে দিয়ে, নিরক্ষতার অভিশাপ মাথায় নিয়ে অজ্ঞতার অন্ধকারে কাঠের লাঙল সম্বল করে জীবনসংগ্রামে আজ তারা ক্ষতবিক্ষত।

জাতীয় অর্থনীতিতে কৃষি ও কৃষক:
আমাদের অর্থনীতির মূল মেরুদন্ডই হলো কৃষি। তাই বাংলাদেশের অর্থনীতিতে কৃষি ও কৃষকের ভূমিকা অপরিসীম। কৃষির উৎপাদন কম হলে দেশের খাদ্যের ঘাটতি দেখা দেয়। যার ফলে বিদেশ থেকে খাদ্য আমদানি করার ফলে দ্রব্যমূল্যের দাম হয় আকাশ্চুম্বী। শুধু তাই নয়, দেশের যেসকল শিল্পকারখানা কৃষির কাচামালের উপর নির্ভরশীল তাদের উৎপাদন ব্যাহত হয়। ফলে দেশের অর্থনীতিতে বিরাট প্রভাব পড়ে। অন্যদিকে কৃষি পণ্যের উৎপাদন বাড়লে দেশের চাহিদা মিটিয়ে দেশ অনেক বৈদেশিক মুদ্রা অর্জন করতে সক্ষম হয়। তাই দেশের অর্থনীতি অনেকাংশে কৃষি ও কৃষকের উপর নির্ভরশীল।
বৈদেশিক মূদ্রা অর্জনে কৃষি ও কৃষকের ভূমিকা:
আমাদের দেশের অর্থনীতি কৃষির উপর দন্ডায়মান। তাই দেশের অর্থনীতিতে কৃষি ও কৃষক গুরুত্বপূর্ণ ভূমিকা পালন করে। কৃষির বিভিন্ন কাচামাল দেশের চাহিদা মিটিয়ে আজ বিদেশে রপ্তানি করা হচ্ছে। তাছাড়া দেশের বড় বড় শিল্পকারখানাগুলো এসব কৃষির কাচামালগুলোকে কাজে লাগিয়ে বিভিন্ন পণ্য উৎপাদন করছে যা বিদেশে ব্যাপক সাড়া ফেলছে। এতে আমাদের দেশ লাভ করছে অনেক বৈদেশিক মুদ্রা। তাই বৈদেশিক মুদ্রা অর্জনে কৃষি ও কৃষকের ভূমিকা অনস্বীকার্য।
খাদ্যদ্রব্য উৎপাদনে কৃষি ও কৃষক:
আমরা জাতি হিসেবেই মাছে ভাতে বাঙালি। মাছ-ভাত আমাদের প্রধান খাবার। তাছাড়া আমাদের প্রতিদিনের খাবারের তালিকায় থাকে ভাত, মাছ, শাকসবজি, ডাল, ফল ইত্যাদি যার জোগান দেয় আমাদের দেশের কৃষকেরাই। আমাদের দেশের প্রায় ৯০ ভাগ ফসলের জমিতেই খাদ্যশস্য চাষ করা হয়। এর মধ্যে প্রায় ৭০ শতাংশ জমিতে ধানচাষ করা হয়। তবে বাংলাদেশের বিভিন্ন প্রাকৃতিক দুর্যোগের কারণে প্রতিবছরই ফসল নষ্ট হয়। তাছাড়া দেশে জনসংখ্যার তুলনায় চাষের জমি কম হওয়ায় চাষিরা দেশের সম্পূর্ণ খাদ্য চাহিদা পূরণ করতে পারে না। তবে দেশের প্রায় ৮০ শতাংশ খাদ্য চাহিদা দেশের চাষিরাই পূরণ করে থাকেন। 

পুষ্টি সমস্যা সমাধানে কৃষি ও কৃষকের ভূমিকা:
বাংলাদেশের অন্যতম সমস্যাগুলোর মধ্যে একটি হলো পুষ্টিহীনতা। আমাদের দেশের বিশেষ করে গ্রামাঞ্চলে প্রতিবছর অনেক শিশু পুষ্টিহীনতার কারণে অকালে প্রাণ হারাচ্ছে। দেশে প্রতি ১০০ জন মহিলার মধ্যে ৭০ জনই রক্তশূন্যতায় ভুগছেন। তাছাড়া প্রতিবছর ভিটামিন এ এর অভাবে মারা যাচ্ছে প্রায় ৩০ হাজারের মতো শিশু। দেশের উত্তরাঞ্চলের জেলাগুলোতে গলগন্ড রোগে আক্রান্ত হয়েছে ১৬ জেলার প্রায় ১২ লাখের বেশি মানুষ। আমাদের দেশের কৃষকেরা বিভিন্ন পুষ্টিকর শাকসবজি ও ভিটামিনসমৃদ্ধ ফলমূল উৎপাদনের মাধ্যমে এসব পুষ্টির সমস্যা সমাধানে ভূমিকা পালন করে যাচ্ছেন।

শিল্পায়নে কৃষি ও কৃষকের অবদান:
দেশের শিল্পের উন্নয়নে কৃষি ও কৃষকের ভুমিকা অবর্ণনীয়। দেশের সবচেয়ে বেশি মুদ্রা অর্জনকারী পণ্য পোশাকের কাচামালও আসে কৃষি থেকেই। বাংলাদেশের পাহাড়ি অঞ্চলে উৎপাদিত চা সারা বিশ্বে জনপ্রিয়। ফসলি জমিতে প্রতি বছর উৎপাদিত হচ্ছে উন্নতমানের গম যা থেকে তৈরি করা হচ্ছে উৎকৃষ্ট মানের আটা ও ময়দা। এসব ছোট-বড় বিভিন্ন পণ্য উৎপাদনের মাধ্যমে একটু একটু করে দেশের শিল্পায়নে অগ্রগতি হচ্ছে।

রপ্তানি আয় বৃদ্ধিতে কৃষি ও কৃষকের অবদান:
বাংলাদেশের রপ্তানি আয়ের একটি বড় অংশ আসে কৃষিপণ্য থেকে। বাংলাদেশের সোনালী আঁশ হলো পাট। কারণ এই পাট থেকে তৈরি হয় সুতা, দড়ি, চট, বস্তা, থলে, কার্পেট ইত্যাদি যা বিদেশে বিক্রি করার মাধ্যমে অনেক বৈদেশিক মুদ্রা অর্জন করা যাচ্ছে। পাটের পরই চা উৎপাদনের কথা আসে যা সারা বিশ্বে বহুল সমাদৃত। আমাদের দেশের পোশাকশিল্পের মূল কাচামালও আসে কৃষি থেকেই। এসকল পণ্য বিদেশে রপ্তানি করার মাধ্যমে দেশের রপ্তানি আয় দিন দিন ত্বরান্বিত হচ্ছে যা আমদের অর্থনীতিকে সামনের দিকে এগিয়ে নিয়ে যাচ্ছে।
কর্মসংস্থান সৃষ্টিতে কৃষি ও কৃষকের ভূমিকা:
কর্মসংস্থানের ব্যবস্থা করা আমাদের দেশের একটা বড় চ্যালেঞ্জ। কারণ এখানে কর্মসংস্থানের তুলনায় জনসংখ্যা অনেক বেশি। তবে যেহেতু কৃষিকাজে অনেক জনশক্তির প্রয়োজন হয় তাই এটি অনেক ক্ষেত্রেই বেকার জনগণের জীবিকার উপায় হতে পারে। তাছাড়া কৃষির বিভিন্ন কাচামালের উপর ভিত্তি করে গড়ে উঠছে বিভিন্ন কারখানা যা ক্রমাগত অনেক লোকের কর্মসংস্থানের সৃষ্টি করছে। ফলে দেশের বেকার সমস্যা দূর হচ্ছে।

কৃষি ও কৃষকের সমস্যা:
আমাদের দেশের কৃষিখাত নানা ধরণের সমস্যার সাথে জর্জরিত। তাই চাষাবাদ চালিয়ে যেতে আমাদের দেশের কৃষকদের প্রতিনিয়তই নানান সমস্যার সম্মুখীন হতে হয়। এর মধ্যে কয়েকটি সমস্যা নিচে তুলে ধরা হলোঃ
মূলধনের অভাব:
পূর্বের মতো বর্তমানের কৃষকদের গোলাভরা ধান, পুকুরভরা মাছ, গোয়ালভরা গরু নেই। তারা অধিকাংশই মানবেতর জীবনযাপন করে। তাই অনেকসময়ই মূলধনের অভাবে তারা সঠিক কাজটি ঠিক সময়ে করতে না পেরে ক্ষতির সম্মুখীন হচ্ছে।

প্রশিক্ষণের অভাব:
আমাদের মতো উন্নয়নশীল দেশে কৃষিতে উন্নয়নের জন্য দরকার দক্ষ ও প্রশিক্ষণপ্রাপ্ত কৃষক। কিন্তু আমাদের দেশের অধিকাংশ কৃষকই অদক্ষ ও অশিক্ষিত। তারা তাদের বাবা-দাদার আমলে যে নিয়ম দেখে এসেছে সেই নিয়মেই এখনো তারা তাদের ফসল তৈরির প্রক্রিয়া চালিয়ে যাচ্ছে। এমনকি দেশে উপযুক্ত প্রশিক্ষণ দেয়ার তেমন কোনো ব্যবস্থাও নেই। তাই প্রশিক্ষণের অভাবে দেশের কৃষিখাত ক্ষতিরগ্রস্থ হচ্ছে।
কৃষি উপকরণের অভাব:
বাংলাদেশের কৃষকেরা অধিকাংশই গরিব। ভোঁতা সেই লাঙল আর জীর্ণ-শীর্ণ বলদই তাদের একমাত্র সম্বল। উন্নত দেশের মতো তাদের নেই ফসল ফলানোর যন্ত্র, উন্নত জাতের বীজ ও বৈজ্ঞানিক প্রযুক্তি। ফলে চাষাবাদের দিক দিয়ে দেশ ক্রমশই পিছিয়ে পড়ছে।
সেচ ব্যবস্থার অপ্রতুলতা: 
বাংলাদেশের অধিকাংশ কৃষকেরাই সেচ ব্যবস্থার জন্য প্রকৃতির উপর নির্ভরশীল। শুকনো মৌসুমে বৃষ্টি না হলে তারা সময়মতো জমিতে সেচ দিতে পারে না। ফলে তারা বিরাট ক্ষতির সম্মুখীন হয়।
প্রাকৃতিক দুর্যোগ: 
প্রাকৃতিক দুর্যোগ বাংলাদেশের অন্যতম সমস্যা। প্রতিবছরই প্রাকৃতিক দূর্যোগের কারণে দেশের অনেক ফসল নষ্ট হয়। প্রাকৃতিক দূর্যোগ সহনীয় ফসলের জাত উদ্ভাবন হলেও কৃষকেরা সেই ধানের বীজ থেকে এখনো বঞ্চিত।

ত্রুটিপূর্ণ বাজার:
আজকের দিনে আমাদের কৃষিবাজারে ত্রুটির শেষ নেই। তাই কৃষকেরা তাদের ফসলের ন্যায্য দাম পাচ্ছে না। অসাধু ব্যবসায়ীরা অসাধু উপায়ে অনেক কম দামে কৃষকের ফসল কিনে চড়া দামে বিক্রি করে নিজেদের উদর পূর্তি করছে আর কৃষকদেরকে পথে বসাচ্ছে।
সংরক্ষণ ব্যবস্থার ত্রুটি: 
আমাদের দেশে প্রতিবছরই কিছু ফসল অনেক উৎপাদিত হয়। কিন্তু সংরক্ষণ ব্যবস্থার অভাবে কৃষক তা অনেক কম দামে তাড়াতাড়ি বেচে দিতে বাধ্য হন। এছাড়াও অনেকসময় দাম কমানোর পরেও ফসল পড়ে থাকতে থাকতে নষ্ট হয়ে যায়। এভাবে সংরক্ষণ ব্যবস্থার অভাবে কৃষক তার ন্যায্য ফসলের মূল্য থেকে বঞ্চিত হয়।
কৃষকদের দুরবস্থার কারণ:
আমাদের দেশে লোকসংখ্যার তুলনায়  জমির পরিমাণ অনেক কম। জমির স্বল্প আয়ে তাদের সংসার চলে না। তারা শিক্ষার আলো থেকে হয় বঞ্চিত। তাই বিজ্ঞানের আধুনিক যন্ত্রপাতি সম্পর্কে তাদের ধারণাও থাকে কম। ভোঁতা লাগল আর জীর্ণ-শীর্ণ বলদ দিয়েই তারা এখনো কৃষিকাজ চালিয়ে যাচ্ছে। দারিদ্রের অভিশাপে প্রয়োজনীয় কীটনাশক ও উন্নতমানের সার তারা ব্যবহার করতে পারছে না। ক্রমাগত একই চাষের ফলে জমির উর্বরা শক্তি দিন দিন হ্রাস পাচ্ছে। আবার এই সামান্য যে ফসল তারা উৎপাদন করছে তারও সঠিক মূল্য তারা পাচ্ছে না। তাছাড়া বন্যা, ঘুর্ণিঝড়ের মতো বিভিন্ন প্রাকৃতিক দুর্যোগ প্রতিবছরই আমাদের কৃষির উপর আঘাত হানে। যার কারণে আমাদের দেশের কৃষকের অবস্থা শোচনীয় হয়ে পড়েছে।

কৃষি খাত এবং কৃষকের উন্নয়নের জন্য করণীয়:
বাংলাদেশের কৃষিখাতের সমস্যাগুলোর সমাধান করে অতি শীঘ্রই কৃষকের উন্নয়নের জন্য আমাদের কিছু পদক্ষেপ গ্রহন করা দরকার। এর মধ্যে কিছু পদক্ষেপ নিচে তুলে ধরা হলোঃ

১. কৃষকদেরকে প্রয়োজনীয় প্রশিক্ষণের মাধ্যমে শিক্ষিত ও দক্ষ করে গড়ে তুলতে হবে।
২. কৃষকদের হাতে কৃষিকাজের জন্য প্রয়োজনীয় বৈজ্ঞানিক প্রযুক্তি তুলে দিতে হবে।
৩. ভূমিহীন গরিব কৃষকদের ভূমির ব্যবস্থা করতে হবে।
৪. শুকনো মৌসুমে জমিতে সেচ দেয়ার জন্য প্রয়োজনীয় যন্ত্র ও বিদ্যুৎ সরবরাহ করতে হবে।
৫. কৃষকদেরকে স্বল্প বা বিনা সুদে ঋণ দেয়ার ব্যবস্থা করতে হবে।
৬. কৃষি বাজারের সকল ত্রুটি দূর করে কৃষকের ন্যায্য মূল্যের ব্যবস্থা নিশ্চিত করতে হবে।
৭. কৃষিপণ্য দীর্ঘদিন সংরক্ষণে আধুনিক প্রযুক্তির ব্যবহার করতে হবে।

উপসংহার:
কৃষকের ভাগ্যের সাথে এই দেশের বেশিরভাগ মানুষের ভাগ্য নির্ভর করে। আমাদের দেশের অর্থনীতির মেরুদন্ড হলো কৃষি। এই মেরুদন্ডকে সোজা রাখতে হলে অর্থাৎ এদেশের উন্নতির করতে হলে তাই সর্বপ্রথম কৃষি ও কৃষকের উন্নয়ন করতে হবে। নয়তো দেশের সার্বিক উন্নতি ও পরিকল্পনা ব্যাহত হবে। এই গুরুদায়িত্ব কারো একার পক্ষে নেয়া সম্ভব নয়। এই দায়িত্ব আমাদের সবার তথা দেশের সকল জনগণের। তাই সরকারের পাশাপাশি আমাদেরকেও কৃষি ও কৃষকের উন্নয়নে এগিয়ে আসতে হবে।"
বাংলাদেশের কৃষক,"উপস্থাপনা : বাংলাদেশ একটি কৃষিপ্রধান দেশ। দেশের শতকরা ৮০ ভাগ লোক প্রত্যক্ষভাবে কৃষির ওপর নির্ভরশীল। এ দেশের অধিকাংশ লোকের জীবিকা নির্বাহের একমাত্র উপায় হচ্ছে কৃষি। আমাদের জাতীয় আয়ের শতকরা ৪৮ ভাগ আসে কৃষি থেকে। তাই আমাদের অর্থনৈতিক উন্নতির একমাত্র সোপান হচ্ছে কৃষি। কারণ কৃষক ও কৃষির উন্নতির ওপর দেশের উন্নতি নির্ভর করে।
কৃষি ও কৃষক : কৃষি ও কৃষক বাংলাদেশের প্রাণ। পলিমাটি সমৃদ্ধ বাংলার মাঠে-ময়দানে যে বিশাল সবুজের সমারোহ দেখা যায় তার প্রায় সবই কৃষিজাত দ্রব্য। আর সারাক্ষণ হাড়ভাঙা খাঁটুনি দিয়ে যেসব মানুষ বিপুল ফসলের সম্ভার উৎপাদন করে তারাই কৃষক নামে পরিচিত। বাংলাদেশ কৃষিপ্রধান দেশ। বাংলাদেশ মানেই গ্রামবাংলা, পল্লিবাংলা, মাটি ও মানুষের বাংলা। এক কথায় গোটা বাংলাই কৃষিক্ষেত্র। সুতরাং কৃষিনির্ভর বাংলাদেশের বেশিরভাগ মানুষই কৃষিজীবী এবং সমাজে তারা খেটে খাওয়া কৃষক হিসেবে পরিচিত।
কৃষি ও কৃষকের গুরুত্ব : বাংলাদেশের আর্থ-সামাজিক উন্নতি ও অগ্রগতিতে কৃষি ও কৃষক কেবল গুরুত্বপূর্ণই নয়, অপরিহার্যও। এখানে কৃষি উৎপাদন ভালো হলে জাতীয় অর্থনীতি হয়ে ওঠে সবল ও সমৃদ্ধ। কিন্তু কৃষি উৎপাদন ব্যাহত হলে দেশে নেমে আসে অভাব ও দুর্যোগ। বাংলাদেশের কৃষি ও কৃষক কেবল খাদ্য উৎপাদনেই নয়, পুষ্টি সমস্যা সমাধানে, শিল্পায়নে, রপ্তানি আয় বৃদ্ধিতে, কর্মসংস্থান সৃষ্টিতে এবং সর্বোপরি জাতীয় আয় বৃদ্ধিতে গুরুত্বপূর্ণ ভূমিকা পালন করে। আমাদের দেশে উৎপাদিত পণ্যের অধিকাংশই আসে কৃষি থেকে। খাদ্য ও নিত্যপ্রয়োজনীয় দ্রব্য থেকে শুরু করে শিল্পের কাঁচামাল পর্যন্ত সবকিছুর জোগান দেয় কৃষি।

কৃষি তথা কৃষকের অতীত চিত্র : বাংলাদেশের কৃষকরা একসময় গৌরবময় জীবনযাপন করতো। ‘গোলা ভরা ধান আর গোয়াল ভরা গরু’ ছিল প্রতিটি কৃষকের বাড়িতে। পুকুরে ছিল মাছ। মোটা ভাত, মোটা কাপড়ের অভাব হয়নি কোনোদিন বাংলার কৃষকের। অবশ্য এর পেছনে কারণ ছিল। তখন দেশের লোকসংখ্যা ছিল কম, জমি ছিল পর্যাপ্ত। কৃষকদের মহাজনের ঋণের বোঝা বইতে হতো না। তখনকার দিনে কৃষকের স্বাস্থ্য ছিল সবল। মনোবল ছিল অটুট। তাদের সমাজ জীবনে বিভিন্ন উৎসব অনুষ্ঠান ছিল। মোট কথা, কৃষকের নিজের হাতে গড়া ‘সোনার বাংলা’ ধনৈশ্বর্যে ভরপুর ছিল। বাংলার কৃষক সুখে দিনযাপন করতো।
কৃষি তথা কৃষকের বর্তমান অবস্থা : বর্তমানে বাংলাদেশের কৃষকের কথা মনে পড়লে আমাদের সামনে ভেসে ওঠে এক রোগজীর্ণ, অস্থি- কঙ্কালসার দৈন্যের চরম প্রতিমূর্তি। পরনে বন্ধু নেই, মুখে চরম হতাশা ও নৈরাশ্যের ছাপ, দারিদ্র্য, ব্যাধি, কুসংস্কার, অশিক্ষা তাকে ঘিরে রাজত্ব করছে। এ হতভাগ্য কৃষকের কথা স্মরণ করেই রবীন্দ্রনাথ বলেছেন-
“ওই যে দাঁড়ায়ে নত শির
মূক সবে, ম্লান মুখে লেখা শত শতাব্দীর
বেদনার করুণ কাহিনি,
ক্ষন্ধে যত চাপে ভার
বহি চলে মন্দ গতি যতক্ষণ থাকে প্রাণ তার।”
এটাই হচ্ছে এ দেশের অর্থনীতির নিয়া কৃষকের বর্তমান অবস্থা। ফরাসি দার্শনিক ভলটেয়ার কৃষি ও কৃষকের অবস্থা সম্পর্কে যথার্থই বলেছেন- The ant which feeds the world is thankless calling.

কৃষি ও কৃষকের দুরবস্থার কারণ : বাংলাদেশের কৃষকের এ করুণ অবস্থার পেছনে বহুবিধ কারণ রয়েছে। আমাদের কৃষিতে এখনো পুরোপুরিভাবে বিজ্ঞানের ছোঁয়া লাগেনি। এ দেশের কৃষকরা এখনো মান্ধাতার আমলের পদ্ধতিতে জমি চাষাবাদ করে থাকে। ফলে উৎপাদন হয় অত্যন্ত কম। ফসল উৎপাদনের পর কৃষিঋণ এবং মহাজনের দেনা পরিশোধ করার জন্য কম দামে কৃষককে সব ফসল বিক্রয় করে দিতে হয়। ফলে কৃষক প্রকৃত মূল্য থেকে বঞ্চিত হয় । বাংলাদেশের কৃষকদের এক বিরাট অংশ ভূমিহীন। তারা অন্যের জমি চাষ করে। তাই উৎপাদিত ফসলের বেশির ভাগই মালিকের নিকট চলে যায়। ফলে কৃষক দরিদ্র থেকে যায়।

দেশে শুষ্ক মৌসুমে বৃষ্টিপাত হয় না। শুষ্ক মৌসুমে সেচের মাধ্যমে ফসল উৎপাদন করার জন্য গভীর নলকূপ বসানোর সামর্থ্যও কৃষকের থাকে না। যার জন্য কৃষকরা এ সময় ফসল পায় না। এ দেশের কৃষকরা সময় মতো সার কীটনাশক পায় না। ফলে উৎপাদন দারুণভাবে ব্যাহত হয়।

এছাড়া বন্যা, খরা, জলোচ্ছ্বাস ইত্যাদি প্রাকৃতিক দুর্যোগ প্রতিবছর হাজার হাজার একর জমির ফসল ভাসিয়ে নিয়ে যায় বা নষ্ট করে দেয়। ফলে কৃষকের দৈন্য আরও বেড়ে যায়।

সর্বোপরি জমির খণ্ড-বিখণ্ডতা, সরকারি পৃষ্ঠপোষকতার অভাব, কৃষিখাতে ভর্তুকির অভাব, অজ্ঞতা ইত্যাদি কারণে কৃষকের ভাগ্যের উন্নতি ঘটছে না।

কৃষি ও কৃষকের উন্নতির উপায় : কৃষি ও কৃষকের অবস্থার উন্নতির জন্য আমাদের বাস্তবভিত্তিক পরিকল্পনা গ্রহণ করতে হবে। কৃষকের নিজস্ব জমির ব্যবস্থা করতে হবে। প্রয়োজনের সময় কম দামে কৃষকদের সার ও কীটনাশক সরবরাহ করতে হবে। কৃষকের উৎপাদিত পণ্যের ন্যায্যমূল্য দিতে হবে। প্রয়োজনের সময় কৃষকদের সুদবিহীন কৃষিঋণ দিতে হবে। পচনশীল ফসল সংরক্ষণের জন্য কার্যকর ব্যবস্থা গ্রহণ করতে হবে। বৈজ্ঞানিক পদ্ধতিতে চাষাবাদ তথা কলের লাঙল দ্বারা জমি চাষের সুযোগ করে দিতে হবে। কৃষকরা যাতে কম মূল্যে সার, কীটনাশক সেচ যন্ত্র ও অন্যান্য কৃষি যন্ত্রপাতি পায় তার ব্যবস্থা করতে হবে। আধুনিক চাষপদ্ধতি সম্বন্ধে কৃষকদের প্রশিক্ষণ দিতে হবে। তাছাড়া কৃষকদের মধ্যে শিক্ষার বিস্তার ঘটিয়ে, খামার পদ্ধতিতে চাষাবাদ করে, কৃষিখাতে অধিক হারে ভর্তুকি দিয়ে কৃষকদের অসুবিধাসমূহ অনেকাংশে লাঘব করা যায়।

বাংলাদেশের আর্থসামাজিক প্রেক্ষাপটে কৃষির গুরুত্ব : বাংলাদেশে কৃষির গুরুত্ব অপরিসীম। দেশে যে বছর কৃষি উৎপাদন ভালো হয় সে বছর কোনো অভাব থাকে না। পক্ষান্তরে কৃষি উৎপাদন খারাপ হলে দেশে চরম অভাব বিরাজ করে। তাই কৃষিনির্ভর এ দেশে কৃষিকে বাদ দিয়ে উন্নতির কথা ভাবাই যায় না। কৃষির গুরুত্বের কথা উপলব্ধি করে আমাদের দেশে কৃষিবিপ্লব ঘটাতে হবে। আর তাহলেই আমরা এ দেশের ষোলো কোটি মানুষের মুখে হাসি দেখতে পাব।

উপসংহার : কৃষিপ্রধান বাংলাদেশের কৃষির উন্নতির জন্য প্রথমে কৃষকদের সমস্যাগুলো চিহ্নিত করে তা সমাধানে সচেষ্ট হতে হবে। কারণ কৃষক ও কৃষির উন্নতির মধ্যেই আমাদের কল্যাণ নিহিত রয়েছে। মাথা ছাড়া যেমন মানবদেহ ভাবা যায় না তেমনি কৃষির উন্নতি ছাড়াও আমাদের অর্থনীতির উন্নতির কথা ভাবা যায় না। তাই বৈজ্ঞানিক চাষ পদ্ধতির মাধ্যমে কৃষির উন্নতি ঘটাতে পারলেই আমাদের অর্থনীতির মরা গাঙ্গে জোয়ার আসবে। তখন সোনার বাংলা ভরে উঠবে ধনে-ধান্যে, পুষ্প-পল্লবে। প্রখ্যাত ইংরেজ দার্শনিক গীবনস (GIBBONS) কৃষির গুরুত্ব প্রসঙ্গে বলেছেন- Agriculture is the foundation of manufactures since the productions of nature are the materials of art."
বাংলাদেশের কৃষক,"উপস্থাপনা ঃ 
বিশ্বের মানচিত্রে বাংলাদেশ কৃষি প্রধান দেশ হিসেবে পরিচিত। সুজলা-সুফলা, শস্য-শ্যামলা বাংলাদেশ কৃষির উপর নির্ভরশীল । কারণ, এদেশের জনসংখ্যার শতকরা ৮০ জনই কৃষক। তাই 'কৃষক' এদেশের আপামর জনসাধারণের কাছে একটি অতি পরিচিত নাম ।

জাতীয় জীবনে কৃষকের গুরুত্ব ঃ 
বাংলাদেশের জাতীয় জীবনে কৃষকের গুরুত্ব অপরিসীম। কৃষক অহর্নিশি কঠোর পরিশ্রম করে যে সোনার ফসল উৎপাদন করে; তা গলাধঃকরণ করে এদেশের প্রায় ১৮ কোটি মানুষ ক্ষুধার কঠিন জ্বালা থেকে মুক্তি লাভ করে । তাই কৃষক সকলের নমস্য।

পূর্বকালে কৃষকের অবস্থা : 
আগের দিনে কৃষকের অবস্থা খুব ভাল ছিল। তখন দেশের জনসংখ্যা কম থাকায় কৃষকের জমির পরিমাণ ছিল বেশি। তখন কৃষকের গোলাভরা ধান, গোয়াল ভরা গরু এবং পুকুর ভরা মাছ ছিল। বিশ্ববিখ্যাত পর্যটক ইবনে বতুতার বিবরণ থেকে জানা যায় যে, প্রাচীনকালে বাংলার কৃষকের ঘরে কোন অভাব ছিল না ।

কৃষকের বর্তমান অবস্থা ঃ 
বর্তমানে বাংলাদেশের কৃষকের কথা মনে পড়লে আমাদের সামনে ভেসে উঠে এক রোগজীর্ণ, অস্থি- কঙ্কালসার দৈন্যের চরম প্রতিমূর্তি। পরনে বস্ত্র নেই, মুখে চরম হতাশা ও নৈরাজ্যের ছাপ, দারিদ্র্য, ব্যাধি, কুসংস্কার, অশিক্ষা তাকে ঘিরে রাজত্ব করছে । এটাই হচ্ছে এ দেশের অর্থনীতির নিয়ন্তা কৃষকের বর্তমান অবস্থা ।

কৃষকের দূরবস্থার কারণ : 
বাংলাদেশের কৃষকের এ করুণ অবস্থার পেছনে ঐতিহাসিক কারণ রয়েছে। আমাদের কৃষিতে এখনও বিজ্ঞানের ছোঁয়া ভালোভাবে  লাগেনি। তারা মান্ধাতার আমলের পদ্ধতিতে জমি চাষাবাদ করে থাকে । ফলে উৎপাদন হয় অত্যন্ত কম । নিম্নে কৃষকের দূরবস্থার কারণগুলো তুলে ধরা হল-

ক. অবৈজ্ঞানিক পদ্ধতিতে কৃষিকাজ ঃ আমাদের কৃষি এখনও হাল-গরুর উপর নির্ভরশীল। এখানে উন্নত পদ্ধতিতে চাষাবাদ হয় না। ফলে কৃষক আশানুরূপ ফসল পায় না ।

খ. উৎপাদিত ফসলের ন্যায় মূল্য পায় না : ফসল উৎপাদনের পর কৃষিঋণ ও মহাজনের দেনা পরিশোধ করতে কম দামে কৃষককে ফসল বিক্রি করে দিতে হয়। ফলে কৃষক প্রকৃত মূল্য থেকে বঞ্চিত হয়।

গ. নিজস্ব জমির অভাব : বাংলাদেশের কৃষকদের এক বিরাট অংশ ভূমিহীন। তারা অন্যের জমি চাষ করে। আর উৎপাদিত ফসলের বেশির ভাগই মালিকের নিকট চলে যায় । ফলে কৃষক দরিদ্রই থেকে যায় ।

ঘ. সেচ ব্যবস্থার অভাব : বাংলাদেশে শুষ্ক মৌসুমে বৃষ্টিপাত হয় না। এ সময় সেচের জন্য গভীর নলকূপ বসানোর সামর্থ্যও কৃষকের থাকে না । যার জন্য কৃষকরা এ সময় ফসল পায় না ।

ঙ. প্রাকৃতিক দুর্যোগ ঃ বন্যা, খরা, জলোচ্ছ্বাস ইত্যাদি প্রাকৃতিক দুর্যোগ প্রতি বছর হাজার হাজার একর জমির ফসল ভাসিয়ে নিয়ে যায় বা নষ্ট করে দেয়। ফলে কৃষকের দৈন্যতা আরও বাড়ে।

চ. সার ও কীটনাশক ঔষধের অভাব : বাংলাদেশের কৃষকেরা সময়মত সার ও কীটনাশক ঔষধ পায় না। আর পেলেও তা চড়ামূল্যে কিনতে হয়। এতে জমির ফলন হয় নিম্নমানের।

প্রতিকারের উপায় : 
কৃষকের অবস্থার উন্নতির জন্য আমাদের বাস্তবভিত্তিক পরিকল্পনা গ্রহণ করতে হবে । নিম্নবর্ণিত ব্যবস্থাগুলো গ্রহণ করে কৃষকের ভাগ্যের পরিবর্তন ঘটানো সম্ভব :



১. কৃষকের নিজস্ব জমির ব্যবস্থা করতে হবে।
২. প্রয়োজনের সময় কমদামে কৃষকদের সার ও কীটনাশক ঔষধ সরবরাহ করতে হবে ।
৩. কৃষকের উৎপাদিত ফসলের সঠিক মূল্য দিতে হবে।
৪. প্রয়োজনের সময় কৃষকদের কৃষিঋণ দিতে হবে ।
৫. পচনশীল ফসল সংরক্ষণের জন্য কার্যকর ব্যবস্থা গ্রহণ করতে হবে ।
৬. বৈজ্ঞানিক পদ্ধতিতে চাষের সুযোগ করে দিতে হবে।
৭. কৃষকেরা যাতে কম মূল্যে সেচ যন্ত্র ও অন্যান্য কৃষি যন্ত্রপাতি পায় তার ব্যবস্থা করতে হবে । 
৮. আধুনিক চাষ পদ্ধতি সম্বন্ধে কৃষকদের প্রশিক্ষণ দিতে হবে ।
৯. কৃষিখাতে অধিকহারে ভর্তুকি দিতে হবে ইত্যাদি ।
উপসংহার : 
দেশে রাজনৈতিক দলসমূহের উত্থান-পতন হল, কত তৃতীয় শ্রেণীর রাজনীতিকের গুলশানে বাড়ি হল, কিন্তু হতভাগ্য কৃষকের অবস্থার কোন পরিবর্তন হল না । মনে রাখা দরকার যে কৃষকের যদি উন্নতি না হয় তবে কোনদিন এ জাতির উন্নতি হবে না ।"
বাংলাদেশের কৃষক,"ভূমিকা
জল ভালা ভাসা, সবার ভালা চাষা

চাষার বলে দেশটা নাচে, সোনা ফলে গাছে গাছে। – (বাংলা প্রবাদ)

বাংলাদেশ কৃষি প্রধান দেশ। কৃষি এদেশের অধিকাংশ মানুষের প্রধান উপজীবিকা। কৃষিপ্রধান বাংলাদেশের সাধারণ জনগণের জীবনযাত্রার মানোন্নয়, কর্মসংস্থান সৃষ্টি, দ্রব্যমূল্য নিয়ন্ত্রন এবং দেশের সার্বিক উন্নয়নে কৃষিখাতের ভূমিকা অপরিসীম। সুজলা-সুফলা, শস্য-শ্যামলা এই বাংলাদেশের মাঠে প্রান্তরে যে কৃষিদ্রব্য উৎপন্ন হয়, তার সাথে সমগ্র দেশবাসীর ভাগ্য জড়িত। মুষ্টিমেয় লোক ছাড়া এদেশের প্রায় সকলেই পত্যক্ষভাবে কৃষির ওপর নির্ভরশীল।
কৃষক কাকে বলে
গাহি তাহাদের গান –
ধরণির হাতে দিল যারা আনি ফসলের ফরমান।
শ্রম-কিণাঙ্ক-কঠিন যাদের নির্দয় মুঠি-তলে
ত্রস্তা ধরণি নজরানা দেয় ডালি ভরে ফুলে ফলে। – জীবন-বন্দনা (কাজী নজরুল ইসলাম)
কৃষক এমন একজন ব্যক্তি যিনি কৃষিকাজে নিয়োজিত থেকে ফসল উৎপাদন করেন। একজন কৃষক তাঁর নিজের জমিতে অথবা অন্যের জমি বর্গা নিয়ে কিংবা অন্যের জমিতে শ্রম দিয়ে ফসল উৎপাদনে নিয়োজিত থাকেন। কিন্তু অগ্রসরমান অর্থনীতিতে কৃষক বলতে মূলতঃ যার নিজস্ব খামার বা জমি আছে তাকে বুঝায়। জমিতে নিয়োজিত কর্মীগণ খামার কর্মী, ক্ষেত মজুর ইত্যাদি নামে অভিহিত হয়ে থাকেন।

বাংলাদেশের কৃষি
বাংলাদেশের অর্থনীতি ও উৎপাদন ব্যবস্থা কৃষিভিত্তিক ব্যবস্থার ওপর অনেকটাই নির্ভরশীল। এদেশে রয়েছে কৃষি উৎপাদিত অর্থকরী ফসল সােনালি আঁশ পাট। বাংলাদেশের অর্থনীতিতে কৃষির সূচনা অপরিসীম। কিন্তু অত্যন্ত পরিতাপের বিষয় যে, এদেশের কৃষিব্যবস্থা অনেকটা সেই প্রাচীন পদ্ধতিরই রয়ে গেছে। যুগের সাথে তাল মিলিয়ে আমাদের কৃষিব্যবস্থাকে পুরােপুরি আধুনিকায়ন করা হয়নি। কৃষি উৎপাদনে কোনাে আমূল পরিবর্তনও আসেনি, যার ফলে আমাদের কৃষি আজ অনেক পিছিয়ে পড়েছে। আমাদের দেশের খাদ্যের যে চাহিদা তা আমাদের কৃষির ওপর অনেকটা নির্ভরশীল। কিন্তু এটি বিবেচনা করে এ খাতকে গুরুত্ব দেওয়া হয়নি, বরং কৃষি আজ অনেক অবহেলিত। অথচ আমাদের দেশে খাদ্য চাহিদা পূরণে কৃষিব্যবস্থা উন্নয়নের বিকল্প নেই। তাই কৃষিব্যবস্থার উন্নয়ন অপরিহার্য।

জাতীয় অর্থনীতিতে কৃষির গুরুত্ব
কৃষিপ্রধান দেশে কৃষিই জাতির মেরুদণ্ড। জনসংখ্যার বিরাট ভারে মুখথুবড়ে পড়া অর্থনীতির চাকাকে সতেজ করে তুলতে পারে একমাত্র কৃষিকাজ। বিশাল জনগণের নিরন্নমুখে অন্ন জোগাতে হলে প্রয়োজন কৃষির ব্যাপক সম্প্রসারণ।
জাতীয় আয় বৃদ্ধিতে কৃষি ও কৃষকের ভূমিকা খুবই গুরুত্বপূর্ণ। কৃষি উৎপাদিত পণ্য রপ্তানিতে জাতীয় অর্থনীতির যে বিরাট অগ্রগতি হতে পারে তার প্রকৃষ্ট উদাহরণ পাট এবং পাটশিল্পের প্রসার। তাই আমাদের অর্থনৈতিক উন্নয়নের একমাত্র সােপান হচ্ছে কৃষি। এছাড়া নিম্নলিখিত বিষয়গুলাে কৃষির গুরুত্বের সঙ্গে জড়িত
১। খাদ্য উৎপাদনে কৃষি ও কৃষক : বাংলাদেশের মােট ভূমির পরিমাণ প্রায় ১৪.৪ মিলিয়ন হেক্টর যার প্রায় ১৩.৩ শতাংশ জুড়ে রয়েছে বনভূমি, ২০.১ শতাংশে রয়েছে স্থায়ী জলাধার ঘরবাডি শিল্পকারখানা, রাস্তাঘাট ইত্যাদি এবং অবশিষ্ট ৬৬.৬ শতাংশ জমি কৃষিকাজের জন্য ব্যবহার করা হয়। বাংলাদেশ পরিসংখ্যান ব্যুরো (বিবিএস) ২০২২ এর পরিসংখ্যান অনুযায়ী মোট আবাদযোগ্য জমির পরিমাণ ৮৮.২৯ লক্ষ হেক্টর। এর ৯০ শতাংশ জমিতে খাদ্যশস্য উৎপাদন করা হয়। বাংলাদেশের ৮০ শতাংশ খাদ্যশস্য কৃষি ও কৃষক জোগান দিয়ে থাকে।

২। পুষ্টি সমস্যা সমাধানে কৃষকের ভূমিকা : বাংলাদেশের গ্রামীণ জনসংখ্যার প্রায় ৯৪ শতাংশ অপুষ্টির শিকার। আমাদের কৃষকরা মাছ, মাংস, দুধ, ডিম, শাকসবজি জোগান দিয়ে দেশের মানুষের পুষ্টিহীনতা দূর করতে অবিরাম কর্মকাণ্ড চালিয়ে যাচ্ছে।
৩। শিল্পায়নে কৃষি ও কৃষকের অবদান : শিল্পায়নের ক্ষেত্রে কৃষি ও কৃষকের গুরুত্বপূর্ণ ভূমিকা রয়েছে। বাংলাদেশের বস্ত্রশিল্প, চিনিশিল্প, কাগজ শিল্পের প্রধান উপকরণ আসে কৃষি থেকে। এরকম আরও ছােট-বড় অনেক শিল্প রয়েছে যার কাঁচামাল আমরা কৃষি থেকে পেয়ে থাকি।

৪। রপ্তানি আয়ে কৃষি ও কৃষির ভূমিকা : চা, পাট, বস্ত্রসহ যেসব উপকরণ আমরা বিদেশে রপ্তানি করে প্রচুর বৈদেশিক
মুদ্রা অর্জন করছি তা প্রত্যক্ষ এবং পরােক্ষভাবে কৃষি থেকে আসে। মোট দেশজ উৎপাদন তথা জিডিপিতে কৃষিখাতের অবদান ১৩.২৯ শতাংশ (২০২০-২১)।
৫। কর্মসংস্থান সৃষ্টিতে কৃষির ভূমিকা : এমন অনেক কর্মসংস্থান রয়েছে যা প্রত্যক্ষ এবং পরােক্ষভাবে কৃষি ও কৃষকের
সঙ্গে সম্পৃক্ত। যেমন- কৃষক যখন কৃষি কাজ করে তখন বিভিন্ন পর্যায়ে তাকে শ্রমিক নিয়ােগ করতে হয়। পাশাপাশি কৃষি থেকে উৎপন্ন কাঁচামাল দিয়ে প্রতিষ্ঠিত শিল্প-কারখানায় নতুন নতুন কর্মের সংস্থান হচ্ছে। দেশে মোট কৃষি পরিবারের সংখ্যা মোট ১,৬৫,৬২,৯৭৪ (তথ্যসূত্র : বাংলাদেশ পরিসংখ্যান ব্যুরো (বিবিএস) ২০২২)
কৃষকের জীবন
বাংলাদেশের কৃষকেরা অতি সহজ ও সরল জীবন-যাপন করে। তাঁদের জীবনের মূল সম্বল একজোড়া হালের গরু ও পুরাতন ভোঁতা কৃষি যন্ত্রপাতি। কৃষকের শ্রম ও ঘামের বিনিময়ে এ দেশ অনুপম সুন্দর, পুষ্পময় ও মনোমুগ্ধকর হয়ে উঠেছে। তপ্ত রোদে, বৃষ্টিতে ভিজে, ঘাম ঝরিয়ে, কঠিন মাটি চিরে নতুন ফসলের অযুত সম্ভাবনায় দেশকে সমৃদ্ধ করছে এ দেশের বাংলার কৃষক। কৃষি নির্ভর এই দেশে শতকরা প্রায় ৮০ ভাগ লোক কৃষিজীবী। কিন্তু দুঃখের বিষয় বাংলার কৃষক তাঁদের ন্যায্য অধিকারটুকুও পায় না।
অবহেলা অনাদরে নীরব কষ্টে দিন পার করে তারা। অথচ, তারাই দেশের স্বার্থে নিজের সুখ-শান্তিকে বিসর্জন দিয়ে যাচ্ছে। চরম দারিদ্র্যের সাথে সর্বদা তাঁদেরকে লড়াই করতে হয়। একবেলা খেয়ে, না খেয়ে, অর্ধনগ্ন থেকে বর্ষায় ভিজে, শীতে কেঁপে তাঁদের দুঃখের জিবন-যাপন করতে হয়। রোগে, শোকে, দুঃখে ও পরিশ্রমে একজন কৃষক কঙ্কালসার হয়ে অর্ধমৃত অবস্থায় দিন যাপন করে। দারিদ্র্যের দুঃসহ পীড়নের ফলে সে রোগে অউসধ-পথ্য কিনতে পারেনা। শান্তিময় সচ্ছল জীবনের কণামাত্রও সে আস্বাদন করতে পারে না। তবুও মাঠ ভরা সোনার ফসল দেখলে তাঁদের মন আনন্দে নেচে ওঠে।

কৃষকদের অতীত অবস্থা
পূর্বে দেশের জনসংখ্যা কম ছিল, সেই অনুপাতে জমির পরিমাণ ছিল বেশি। উর্বরাশক্তি অনেক বেশি ছিল বলে জমিতে প্রচুর শস্য উৎপন্ন হতাে। সেজন্য তখনকার দিনে কৃষককুলকে দুঃখকষ্টের সম্মুখীন হতে হতাে না। তাদের জীবনযাত্রার মান বর্তমানের ন্যায় এত নিম্নস্তরের ছিল না। বিখ্যাত পর্যটক ইবনে বতুতার বিবরণ থেকে জানা যায়, সে যুগের কৃষকদের গােলা ভরা ধান ছিল, গােয়াল ভরা গােরু ছিল, পুকুর ভরা মাছ ছিল। ফলে তাদের কণ্ঠে ছিল সুখের গান। কিন্তু কালক্রমে জনসংখ্যা বৃদ্ধি পাওয়ায় মাথাপিছু জমির পরিমাণ কমতে শুরু করে। তার ওপর আধুনিক যুগের বৃহদায়তন শিল্পের সাথে প্রতিযােগিতায় টিকতে না পেরে বাংলার কৃষি ও কৃষক আজ ধ্বংসের দ্বারপ্রান্তে। বিশেষ করে ইংরেজ শাসনামল থেকেই বাংলার কৃষককুলের অবনতি ঘটে চলেছে।

কৃষকদের বর্তমান অবস্থা
কৃষকদের বর্তমান অবস্থা অত্যন্ত শােচনীয়। দুবেলা দুমুঠো অন্নের সংস্থান তাদের অধিকাংশের নেই। রােগশােক, দুঃখ-দারিদ্র্য এখন তাদের নিত্যসঙ্গী। অশিক্ষা এবং কুসংস্কারে তাদের জীবন দুর্বিষহ এ অবস্থার পিছনে বেশ কিছু কারণ রয়েছে। যথা :

নতুন নতুন বৈজ্ঞানিক আবিষ্কারকে কাজে লাগিয়ে বিশ্বের মানুষ সভ্যতার চরম শিখরে গেলেও আমাদের কৃষক সমাজ ও কৃষি এখনাে পশ্চাৎপদ রয়ে গেছে।
কৃষকেরা মান্ধাতার আমলের কৃষি পদ্ধতিতেই কৃষিকাজ করে চলেছে।
ভোতা লাঙল আর অর্ধ-মৃত দুটি বলদই কৃষকদের ভরসা।
আবাদি জমির পরমান কমে যাওয়া।
পরিশ্রমের তুলনায় ন্যায্য পারিশ্রমিক না পাওয়া।
বাংলাদেশের কৃষি সমস্যা
বাংলাদেশ কৃষিপ্রধান দেশ হওয়া সত্ত্বেও খাদ্যে স্বয়ংসম্পূর্ণতা অর্জন করতে পারেনি। অন্যদিকে দেশের কৃষকদেরও অবস্থার কোন উন্নতি হচ্ছে না। ভৌগোলিক, অর্থনৈতিক, সামাজিক কারণে এদেশে একর প্রতি ফলন কম হয়। ফলে বাংলাদেশে প্রতিবছর খাদ্য ঘাটতি দেখা দেয়। নিন্মে বাংলাদেশের কৃষি সমস্যাগুলো উল্লেখ করা হলঃ

প্রকৃতি নির্ভর
বাংলাদেশের কৃষি প্রকৃতি নির্ভর। আমাদের দেশে সেচ ব্যবস্থা ভালো না হওয়ায় মৌসুমি বৃষ্টিপাতের উপর কৃষকদের নির্ভর করে থাকতে হয়। সময়মত ও পরিমিত বৃষ্টিপাত হলে ফসল ভালো হয়। কিন্তু দুঃখের বিষয় অধিকাংশ সময় মৌসুমি বায়ুর খামখেয়ালির জন্য বৃষ্টিপাত অনিয়মিত হয়। এজন্য বলা হয়ঃ

Agriculture system of Bangladesh is a gamble of the Monson

প্রাকৃতিক দুর্যোগ
বাংলাদেশের কৃষি সমস্যার অন্যতম প্রধান কারন হল প্রাকৃতিক দুর্যোগ। অতি বৃষ্টির জন্য বন্যা ও জলাবদ্ধতা, অনাবৃষ্টির জন্য খরা, সামুদ্রিক জলোচ্ছ্বা্‌ ঘূর্ণিঝড়, কালবৈশাখী ইত্যাদি প্রাকৃতিক দুর্যোগের ফলে বিভিন্ন সময়ে কোটি কোটি টাকার ফসল নষ্ট হয় এবং কৃষকগণ ব্যাপকভাবে ক্ষতিগ্রস্ত হয়।

সনাতন পদ্ধতির চাষাবাদ
দেশ বিজ্ঞান ও প্রযুক্তির দিক দিয়ে এগিয়ে গেলেও আমাদের দেশে অর্থনৈতিক ও সামাজিক কারণে আধুনিক পদ্ধতি চাষাবাদ ব্যবস্থা চালু করা সম্ভব হয়নি। ফলে কৃষকগণ সনাতন পদ্ধতিতে চাষাবাদ করে চলছে। ফলে কৃষিযোগ্য প্রচুর উর্বর জমি থাকা সত্ত্বেও বাংলাদেশে একর প্রতি ফলন অত্যন্ত কম এবং ফসলের মান ও গুণ নিম্নমানের।

সার ও উন্নত বীজের অভাব
ভালো সার ও উন্নত বীজের অভাবে বাংলাদেশে কৃষির উন্নতির ব্যাঘাত ঘটছে। বাংলাদেশের কৃষকরা অশিক্ষিত এবং দরিদ্র হওয়ায় উৎকৃষ্ট সার ও বীর জোগাড় করতে পারে না এবং এগুলোর সঠিক ব্যবহার সম্পর্কে তাদের জ্ঞান সীমিত।

অশিক্ষিত ও দরিদ্র কৃষক
বাংলাদেশের কৃষক একদিকে দরিদ্র এবং অপরদিকে অশিক্ষিত। তাছাড়া তারা সহজে নানারকম কুসংস্কার আর অদৃষ্টবাদীতায় বিশ্বাস করে। তাই আধুনিক কৃষি প্রযুক্তি সম্বন্ধে তাদের জ্ঞান সীমিত। ফলে সরকারের প্রচেষ্টা থাকা সত্ত্বেও কৃষির আধুনিকরণ সম্ভব হয়ে উঠছে না।

ত্রুটিপূর্ণ বাজার ব্যবস্থা
বাংলাদেশের কৃষকদের দুরবস্থার আরো একটি অন্যতম কারণ হলো ত্রুটিপূর্ণ বাজার ব্যবস্থা। উন্নত পরিবহন ব্যবস্থার অভাব, পণ্য সংরক্ষণের অভাব, অধিক মধ্যস্বত্ব কারবারি উপস্থিতি, সংঘটিত বাজারের অভাব বিদ্যমান। ফলে কৃষকগণ ফসলের ন্যায্য মূল্য পায়না।

প্রয়োজনীয় মৌসুমি মূলধনের অভাব
চাষের মৌসুমে প্রয়োজনীয় মূলধনের অভাবে কৃষকরা কৃষি উপকরণ ও যন্ত্রপাতি যেমনঃ লাঙ্গল, গরু, বীজ, সার, কীটনাশক ওষুধ ইত্যাদি সময় মতো যোগান দিতে পারে না ফলে কৃষিকার্য বাধাগ্রস্থ হয়।

পানি সেচের অভাব
কৃষকদের দুরবস্থার অন্যতম প্রধান কারণ হলো পানি সেচের অভাব। খরা বা শুষ্ক মৌসুমের বৃষ্টির পানির উপর নির্ভর করে জমি চাষাবাদ করা সব সময় সম্ভব হয় না। ফলে অনেক জমির ফসল নষ্ট হয়ে যায়।

ভুমিক্ষয়
বাংলাদেশের কৃষকদের দুরবস্থার আরও একটি কারণ হলো ভূমিক্ষয়। ভূমিক্ষয়ের কারণে মাটির উপরিভাগে পলিমাটি অপসারিত হয়ে ভূমির উর্বরতা কমে যায় এবং লবণাক্ততা বেড়ে যায়। যার ফলে ফসল উৎপাদন কম হয়।

জলাবদ্ধতা ও লবনাক্ততা
জলাবদ্ধতা ও লবনাক্ততা বাংলাদেশের কৃষির উন্নতির প্রধান অন্তরায়। বাংলাদেশের বিভিন্ন জেলায় হাওর ও বিলে বিপুল পরিমাণ জমি জলাবদ্ধতার কারণে অনাবাদি অবস্থায় পড়ে থাকে। তাছাড়া বাংলাদেশের সমুদ্র উপকূলীয় বিস্তীর্ণ এলাকার কৃষিযোগ্য ফসল প্রায় প্রতি বছরই সমুদ্রের লোনা পানি ঢুকে নষ্ট করে ফেলে।

অন্যান্য কারণসমূহ
কৃষি সমস্যার অন্যান্য কারণগুলো হলঃ কৃষি ঋণের অভাব, ত্রুটিপূর্ণ ভূমি ব্যবস্থা, মৌসুমি বেকারত্ব, কীটনাশক ঔষধের অভাব, ভূমির মালিকানা, কীটপতঙ্গের আক্রমণে ফসল নষ্ট ইত্যাদি।

কৃষি সমস্যা সমাধানের উপায়
কৃষির উপর এদেশের অর্থনীতি অনেকাংশে নির্ভরশীল। তাই কৃষি উন্নয়ন ও কৃষকদের দুরাবস্থা দূর করার জন্য কৃষি সমস্যা সমাধান করা প্রয়োজন। সেইসাথে কৃষি বহুমুখীকরণ করা অতীব জরুরি। কৃষি বহুমুখীকরণ হলো এমন একটি প্রক্রিয়া যার মাধ্যমে কৃষিক্ষেত্রে প্রাচীন চাষ পদ্ধতির বদলে আধুনিক ও উন্নত পদ্ধতি প্রয়োগ ঘটানো। কৃষি সমস্যা সমাধানের জন্য নিম্নের বিষয়গুলো বিবেচনা করা প্রয়োজন।

কৃষি আধুনিকীকরণ
দেশে প্রযুক্তির উন্নয়ন ঘটলেও কৃষি আধুনিকীকরণে এর কোন প্রভাব পড়েনি। তার মূল কারণ হলো বেশির ভাগ কৃষক সনাতন পদ্ধতিতে চাষাবাদে অভ্যস্ত। তাছাড়া কৃষকদের স্বল্প মূলধনে কৃষির আধুনিক যন্ত্রপাতির যোগান দেওয়া প্রায় অসম্ভব। তাই কৃষি আধুনিকীকরণে কৃষকদেরকে আধুনিক যন্ত্রপাতির সাথে পরিচিত করার পাশিপাশি এর সঠিক ব্যবহার ও অর্থের যোগানের ব্যবস্থা করতে হবে।

অনাবাদী জমি চাষ
বাংলাদেশের পাহাড়ি অঞ্চল ও হাওড় এলাকায় বহু জমি পতিত রয়েছে। তাছাড়া ভিটেমাটি, পুকুরের পাড়, বাড়ির আশেপাশে অনাবাদী জমিতে তরকারি, শাকসজি, বৃক্ষরােপণ ও ফল-মূলের চাষ করা প্রয়ােজন। কেননা কোনাে প্রকার জমি পতিত রাখা যাবে না । গ্রামাঞ্চলে খাস পুকুর ও হাজামজা পুকুরগুলােকে সংস্কার করে মাছের চাষ করা প্রয়ােজন।

শুষ্ক মৌসুমে পানি সেচ
পানি সেচের অভাবে আমাদের দেশে প্রচুর পরিমাণ জমি অনাবাদী থাকছে। প্রকৃতির খেয়ালখুশির ওপর নির্ভর না করে গভীর নলকূপ স্থাপন, খাল-খনন, নদী সংস্কার ইত্যাদির মাধ্যমে শুষ্ক মৌসুমে পর্যাপ্ত পানি সেচের ব্যবস্থা করে জমিতে বিভিন্ন ধরনের ফসলের চাষ করতে হবে।

বিকল্প ফসল উৎপাদন
আমাদের দেশে প্রতি বছর একই জমিতে একই প্রকার ফসল উৎপাদনের জন্য জমির উর্বরতা হ্রাস পায়। উচ্চফলনশীল বীজ ও সার ব্যবহার করে একই জমিতে বছরে তিন-চার ধরনের ফসল ফলানাে যায়।

জলাবদ্ধ ও নিচু জমি চাষ
জলাবদ্ধতা দূরীকরণের মাধ্যমে কৃষির বহুমুখীকরণ সম্ভব । শক্তিশালী পাম্পের সাহায্যে পানি নিষ্কাশন করে নিচু জলাবদ্ধ জমিকে চাষের আওতায় আনতে হবে।

সমবায় খামার গঠন
বাংলাদেশে উত্তরাধিকার আইনের ফলে কৃষিজমি বহুখণ্ডে বিভক্ত হয়ে পড়েছে। জমির খণ্ডিতকরণ রােধ ও অধিক ফসল ফলানাের জন্য সমবায় চাষ পদ্ধতি প্রবর্তন করা প্রয়ােজন। এতে পরিকল্পিত উপায়ে বিভিন্ন জাতের ফসল উৎপাদন করা সম্ভব হবে।

কৃষি প্রশিক্ষণ প্রদান
কৃষি প্রশিক্ষণের মাধ্যমে অদক্ষ কৃষকদের দক্ষ করে গড়ে তুলতে পারলে কৃষি উৎপাদন বৃদ্ধি করা সম্ভব।

সহজ শর্তে ঋণ
বেশিরভাগ কৃষক দরিদ্র হওয়ার কারণে অর্থের অভাবে কৃষি উপকরণ সঠিক সময়ে সরবরাহ করতে পারে না। এতে উৎপাদন কম হয়। তাই কৃষকদের সহজ শর্তে ঋণ প্রদান করতে পারলে ফসলের উৎপাদন বৃদ্ধি পাবে।

ভালো বীজ সরবরাহ
বীজ ভালো না ফলে ফলন ভালো হয় না। তাই কৃষকদেরকে ভালো বীজ সরবরাহের মাধ্যমে কৃষি সমস্যা অনেকটাই লাঘব করা সম্ভব হবে।

কৃষি উন্নয়নে সরকারের গৃহীত উদ্যোগ
দেশে কৃষি উৎপাদন বৃদ্ধির লক্ষ্যে সরকার নানা উদ্যোগ গ্রহণ করেছে। সরকার টেকসই সার বিতরণ নেটওয়ার্ক গঠন করার মাধ্যমে কৃষকের কাছে সব ধরনের সার সময়মতো পাওয়ার সুযোগ সৃষ্টি হয়েছে। চার, বেসরকারি বীজ আমদানিকে উৎসাহিত করায় দেশে ভুট্টা, সবজি, গোলআলু এবং পাট বীজ সরবরাহ বৃদ্ধি পেয়েছে। প্রতিটি কৃষি গবেষণা ইনস্টিটিউটে ল্যাব উন্নয়নসহ নানামুখী গবেষণা পরিচালনা করার সুযোগ সৃষ্টি করার জন্য সরকার বিশ্বব্যাংক ও বাংলাদেশ সরকারের অর্থায়নে কৃষি বিষয়ক অনেক গবেষণা প্রতিষ্ঠান প্রতিষ্ঠা করেছে। যা কৃষি বহুমুখীকরণে অগ্রণী ভূমিকা পালন করছে।

‘খামার যান্ত্রিকীকরণের মাধ্যমে ফসল উৎপাদন বৃদ্ধি’ প্রকল্পের মাধ্যমে ভর্তুকি প্রদানের মাধ্যমে ২৫% কম মূল্যে ৩৫টি জেলায় ৩৮ হাজার ৩২৪টি বিভিন্ন প্রকার কৃষি যন্ত্রপাতি সরবরাহ করেছে। তাছাড়া বিএআরআই এবং বিআরআরআই কর্তৃক উদ্ভাবিত কৃষি যন্ত্রপাতি মোট মূল্যের ৬০% পর্যন্ত ভর্তুকি মূল্যে কৃষকের নিকট সরবরাহ করে যাচ্ছে। কৃষকের উৎপাদন খরচ হ্রাস করার জন্য সরকার বিদ্যুতের রিবেট প্রদান করেছে এবং বীজ, সারসহ ইক্ষু চাষিদের সহায়তা ভর্তুকি বছর বছর বৃদ্ধি করেছে।
সরকার অঞ্চলভিত্তিক ১৭টি সমন্বিত কৃষি উন্নয়ন প্রকল্প বাস্তবায়ন করেছে। এসব উন্নয়ন প্রকল্পের মাধ্যমে এলাকা উপযোগী ফসলের জাত উন্নয়ন, সম্ভাবনাময় কৃষি প্রযুক্তি সম্প্রসারণ, সেচ অবকাঠামো নির্মাণ করে সেচের আওতা বৃদ্ধি করা, কৃষিজাত পণ্যের বাজার সুবিধা বৃদ্ধি করা সম্ভব হয়েছে। ডিজিটাল কৃষি ব্যবস্থা প্রবর্তন করা হয়েছে। কৃষি তথ্য সার্ভিসের মাধ্যমে দেশের ১০টি কৃষি অঞ্চলে ২৪৫টি কৃষি তথ্য ও যোগাযোগ কেন্দ্র (এআইসিসি) স্থাপন করা হয়েছে।

সরকার নানা রকম প্রাকৃতিক দুর্যোগে ক্ষতিগ্রস্ত ক্ষুদ্র ও প্রান্তিক কৃষকদের মাঝে ফসল উৎপাদনে প্রণোদনা প্রদান করেছে ও কৃষি পুনর্বাসন কার্যক্রম পরিচালনা করেছে।

উপসংহার

কৃষি বাংলাদেশের অর্থনীতিতে একটি গুরুত্বপূর্ণ খাত। অর্থনীতির অন্যান্য খাতের প্রবৃদ্ধির হার তুলনামুলকভাবে বেশী হওয়ায় অর্থনীতিতে কৃষির গুরুত্ব পূর্বের তুলনায় হ্রাস পেয়েছে। যদি একক খাত হিসেবে কৃষির অবদান অন্যান্য খাত থেকে এখনও অনেক বেশি। তাই কৃষি খাতের উন্নতির জন্য কৃষি সমস্যা চিহ্নিত করে সমস্যাগুলো সমাধানের ব্যবস্থা গ্রহণ করতে হবে। এর জন্য সরকারের পাশাপাশি সমাজের শিক্ষিত সচেতন মানুষদেরকে এগিয়ে আসতে হবে।"
বাংলাদেশের কৃষক,"ভূমিকা :
বাংলাদেশ কৃষিপ্রধান দেশ। সুজলা, সুফলা, শস্য-শ্যামলা এই বাংলাদেশের প্রান্তরে যে কৃষিদ্রব্য উৎপন্ন হয়, তাদের সাথে সমগ্র দেশবাসীর ভাগ্য জড়িত। বাংলাদেশের অধিবাসীর শতকরা প্রায় আশি জন কৃষিজীবী, বাকি বিশজন ব্যবসায়ী, চাকরিজীবী ও বুদ্ধিজীবী। এরাও পরোক্ষভাবে কৃষককুলের উপরই নির্ভরশীল।

কৃষকদের অবস্থা :
পূর্বকালে দেশের জনসংখ্যা ছিল কম, সেই অনুপাতে জমির সংখ্যা ছিল বেশি, তখন জমির উর্বরা শক্তি ছিল অধিক, ক্ষেতে প্রচুর শসা উৎপন্ন হত, সেইজন্য তখনকার দিকে কৃষককুলকে দুঃখ-কষ্টের সম্মুখীন হতে হত না। তাদের জীবনযাত্রার মান বর্তমানের ন্যায় এত নিম্নস্তরের ছিল না। বিখ্যাত পর্যটক ইবনে বতুতার বিবরণ থেকে পূর্ব বাংলার যে পরিচয় পাওয়া যায় তা থেকে আমরা জানতে পারি, সে যুগের কৃষকদের অবস্থা কত সচ্ছল । তাদের গোলা ভরা থাকত ধান, গোয়াল ভরা থাকত গরু, পুকুর ভরা থাকত মাছ, তখন কৃষকরা তৃপ্তির সাথে আহার করত। সুখ-স্বাচ্ছন্দ্যে জীবনযাপন করত। সেদিন তারা অন্তরে-বাইরে ছিল সুখী।
কিন্তু বর্তমানে কৃষকদের সে সুখের দিন আর নেই। তাদের বর্তমান অবস্থা অত্যন্ত শোচনীয় ও দুঃখজনক, চরম দারিদ্র্যের সাথে সর্বদা তাদেরকে লড়াই করতে হয়। একবেলা খেয়ে, না খেয়ে, অর্ধনগ্ন থেকে, বর্ষায় ভিজে, শীতে কেঁপে তাদের দুঃখে জীবন-যাপন করতে হয়। রোগে, শোকে, দুঃখে ও পরিশ্রমে এক একজন কৃষক কঙ্কাল সার হয়ে অর্ধমৃত অবস্থায় দিন যাপন করছে। দারিদ্র্যের দুঃসহ পীড়নের ফলে সে রোগে ঔষধপথ্য কিনতে পারে না। শান্তিময় সচ্ছল জীবনের কণামাত্রও সে আস্বাদন করতে পারে না। দুঃখ-ক্লেশে ভারাক্রান্ত তার জীবন, মর্মদন্ত বেদনায় পঙ্গু। অবশেষে মৃত্যুর দ্বারে গিয়ে সে হাজির হয়। তখন দুর্ভাগা কৃষক উত্তরাধিকার সূত্রে আর কিছু রেখে যেতে পারে না, রেখে যায় কেবল পূর্বপুরুষদের দারিদ্র্য।

কৃষকদের দূরবস্থার কারণ :
বিজ্ঞানের ক্রমবিকাশের ফলে পৃথিবীর বিভিন্ন দেশে কৃষিকাজ পদ্ধতির দ্রুত পরিবর্তন সাধিত হয়েছে। কৃষিকাজের যথেষ্ট উন্নতি হয়েছে উন্নতশীল দেশগুলিতে। কিন্তু আমাদের দেশে কোন উন্নতি আজও সম্ভব হয় নি। প্রাচীনকালে আমাদের দেশে কৃষকেরা যে পদ্ধতিতে চাষাবাদ করত আজও সেই পদ্ধতির পরিবর্তন হয় নি। এখনও মান্ধাতার আমলের ভোঁতা লাঙ্গল, অর্ধমৃত গুরু আমাদের দেশে কৃষকদের প্রধান হাতিয়ার। কৃষকদের সংখ্যা বেরেছে দ্বিগুণ। সেই অনুপাতে জমির পরিমাণ বাড়ে নি। ফলে তারা পেটের অন্ন যোগাতে ব্যর্থ হয়। এই আমাদের দূরবস্থার প্রধান ও প্রথম কারণ।

দ্বিতীয়ত, বাংলাদেশের জমিতে জলসেচের কোন ব্যবস্থা নেই। এখনও অনাবৃষ্টির সময় আকাশের দয়ার দিকে চাতক পাখির মতো তাকিয়ে থাকতে হয়। অতি বৃষ্টির সময়ে জল নিকাশের কোন ব্যবস্থা নেই; ফলে হাত-পা গুটিয়ে বসে থাকা ছাড়া কৃষকদের কোন উপায় থাকে না।

তৃতীয়ত, কৃষিযোগ্য ভূমির উপর ক্রমাগত চাষ করতে করতে ভূমির উর্বরতা করে যায়। এতে কৃষিদ্রব্যের উৎপাদন আগের মতো হচ্ছে না। এতদ্‌সত্ত্বেও আমাদের দেশের জমির শস্যোৎপাদন শক্তি বৃদ্ধির জন্য গোবর ও অন্য প্রকার রাসায়নিক সার জমিতে দিবার ব্যবস্থা নেই।

চতুর্থত, আমাদের দেশে প্রায়ই শোনা যায়, পোকা-মাকড়ের উপদ্রব থেকে শস্যাদি রক্ষিত হয় না। এদের উপদ্রব থেকে শস্যাদি রক্ষা করতে হলে প্রয়োজনমত কীট-বিনাশী ঔষধাদি ক্ষেতে ছড়িয়ে দেবার ব্যবস্থা করা দরকার। কিন্তু এ ব্যবস্থাও আজ পর্যন্ত আমাদের দেশে কার্যকরী হয় নি।

পঞ্চমত, অজন্মা ও প্রতি বছরের বন্যা কৃষকদের মেরুদণ্ড ভেঙ্গে ফেলেছে। আমাদের সরকার বার বার প্রতিশ্রুতি দিয়েও বন্যা নিয়ন্ত্রণের কার্যকরী ব্যবস্থা অবলম্বন করতে পারেন নি। সেইজন্য অবস্থা শোচনীয় আকার ধারণ করেছে।

দুরবস্থা দূর করিবার উপায় :
কৃষকদের দুরবস্থা লাঘব করতে হলে সর্বাগ্রে কৃষি ব্যবস্থার উন্নয়ন প্রয়োজন। বৈজ্ঞানিক পদ্ধতিতে চাষাবাদের ব্যাবস্থা করতে হবে। অনাবৃষ্টির সময়ে প্রকৃতির অনুগ্রহের প্রতি তাকিয়ে না থেকে কূপ খনন করেও জল সেচের ব্যবস্থা করতে হবে এবং ভাল বীজ বুনতে হবে, অতি বৃষ্টির সময়ে জল নিকাশের সুব্যবস্থা করতে হবে, কীট-পতঙ্গের উপদ্রব থেকে ফসল রক্ষার জন্য প্রয়োজনবোধে কীট-বিনাশী ঔষধ শস্যক্ষেত্রে ছড়িয়ে দিতে হবে, অনাবাদী জমিগুলি পরিষ্কার করে আবাদের সুব্যবস্থা করতে হবে। বাইরের জগতের চাহিদার উপর নির্ভর করে রপ্তানি শস্যের উৎপাদন নিয়ন্ত্রিত করতে হবে। তুলা, তৈলবীজ প্রভৃতি আমদানি শস্যের চাহিদা কমাবার জন্য যতদূর সম্ভব শস্যবীজ বনার ব্যবস্থা করতে হবে।

কৃষকদের আর্থিক সাহায্যের জন্য সরকার থেকে ব্যাপকভাবে কৃষি ঋণের ব্যবস্থা করা দরকার। অপেক্ষাকৃত সুসময়েও কৃষক যাতে উৎকৃষ্ট বীজ ক্রয় করতে পারে, জমির পরিচর্যা করতে পারে, আধুনিক বৈজ্ঞানিক যন্ত্রপাতির সাহায্যে অল্প সময়ে, অল্প পরিশ্রমে অধিক কর্মক্ষমতা ও ফসল লাভ করতে পারে তার ব্যবস্থা করতে হবে। তারা যাতে সাধারণভাবে গ্রাসাচ্ছাদনের ব্যবস্থা করে তাদের সমস্ত চিন্তাশক্তি ফসল উৎপাদনেই ব্যয় করতে পারে, তজ্জন্য সরকার হতে কৃষকদেরকে প্রথমে বিনা সুদে ও অল্প সুদে টাকা ধার দেওয়ার ব্যবস্থা করা অত্যাবশ্যক। বর্তমানে যে ব্যবস্থা চালু, তা নিতান্তই অকিঞ্চিৎকর।

উপসংহার :
বাংলাদেশ কৃষিপ্রধান দেশ। এখানে প্রায় সকল লোককেই কৃষিজাত দ্রব্যের উপর নির্ভর করতে হয়। সুতরাং যাঁরা এই কৃষিজাত দ্রব্যসমূহ উৎপন্ন করে এবং ঘোটা জাতির প্রাণ বাচিয়ে রাখে, তারা যাতে উন্নতি করতে পারে, সেই দিকে প্রত্যেকেরই মনোযোগী হওয়া উচিত। কৃষকদেরকে অবনতিতে আমাদের, জাতিরও অধঃপতন নিশ্চিত। শিক্ষিত, ধনী, চাকরিজীবী, ব্যবসায়ী সব ।কেই কৃষকদের উন্নতির জন্য চেষ্টা করতে হবে। তাতেই দেশের ও জাতির প্রকৃত কল্যাণ সম্ভব।"
বাংলাদেশের কৃষক,"ভূমিকা:
ছোটবেলা পড়াশোনার সময় আমরা সাধারণ জ্ঞানের বইতে বেশকিছু সম্প্রদায়ের মানুষকে সমাজ বন্ধু হিসেবে চিনেছিলাম। সমাজ বন্ধুদের সেই তালিকায় সবার আগে যে সম্প্রদায়ের নাম উঠে আসে তারা হল কৃষক। কৃষকরা হলেন আমাদের সমাজের ভিত্তি। তাদের কাঁধে ভর করেই সমগ্র সমাজের প্রাথমিক প্রয়োজন মেটে। কৃষকরা যে ফসল ফলান সেই ফসলের ওপর নির্ভর করেই সমগ্র সভ্যতা জীবন ধারণ করে, মানুষ প্রাণ আহরণ করে; আবার সেই কৃষকদের ফসলই মানুষের লজ্জা নিবারণের বস্ত্র তৈরিতেও কাজে লাগে। তাই কৃষকদের অবদান আমাদের জীবনে সম্ভবত সবচেয়ে বেশি।

অন্যদিকে আমাদের মাতৃভূমি বাংলা চিরকালই সেই কৃষকদের স্নেহের লালন ক্ষেত্র। সে কারণে এই বাংলার বুকে দাঁড়িয়ে বাংলার কৃষকদের নিয়ে এক চিলতে আলোচনা সর্বকালেই প্রাসঙ্গিক।

বাংলার কৃষক রচনা [PDF]
Written by রাকেশ রাউতin রচনা
আমাদের কৃষি নির্ভর দেশে কৃষকদের বর্তমান অবস্থা কেমন? অর্থনীতিতে তাদের কতখানি অবদান? আমাদের বাংলার কৃষকরা অর্থনৈতিক অবস্থার দিক দিয়ে কতখানি স্বচ্ছল? তাদের কৃষি কাজে বিভিন্ন সমস্যা গুলি কি ও তার সমাধান কি হতে পারে , তা নিয়েই আমাদের আজকের বিষয় বাংলার কৃষক রচনা।


বাংলার কৃষক প্রবন্ধ রচনা বৈশিষ্ট্য চিত্র
সূচি তালিকা
ভূমিকা:
বাংলা ও কৃষক সমাজ:
বাঙালির কৃষি:
বাংলার কৃষি এবং অর্থনীতি:
আধুনিক যুগে বাংলার কৃষক:
কৃষক ও রাজনীতি:
বাংলায় কৃষক আন্দোলন:
কৃষক সমাজের সমস্যাবলী:
সমস্যা সমাধান:
উপসংহার:
ভূমিকা:
ছোটবেলা পড়াশোনার সময় আমরা সাধারণ জ্ঞানের বইতে বেশকিছু সম্প্রদায়ের মানুষকে সমাজ বন্ধু হিসেবে চিনেছিলাম। সমাজ বন্ধুদের সেই তালিকায় সবার আগে যে সম্প্রদায়ের নাম উঠে আসে তারা হল কৃষক। কৃষকরা হলেন আমাদের সমাজের ভিত্তি। তাদের কাঁধে ভর করেই সমগ্র সমাজের প্রাথমিক প্রয়োজন মেটে।





কৃষকরা যে ফসল ফলান সেই ফসলের ওপর নির্ভর করেই সমগ্র সভ্যতা জীবন ধারণ করে, মানুষ প্রাণ আহরণ করে; আবার সেই কৃষকদের ফসলই মানুষের লজ্জা নিবারণের বস্ত্র তৈরিতেও কাজে লাগে। তাই কৃষকদের অবদান আমাদের জীবনে সম্ভবত সবচেয়ে বেশি।

অন্যদিকে আমাদের মাতৃভূমি বাংলা চিরকালই সেই কৃষকদের স্নেহের লালন ক্ষেত্র। সে কারণে এই বাংলার বুকে দাঁড়িয়ে বাংলার কৃষকদের নিয়ে এক চিলতে আলোচনা সর্বকালেই প্রাসঙ্গিক।




বাংলা ও কৃষক সমাজ:
বাংলার কৃষক সমাজের চরিত্র বরাবরই উপমহাদেশের অন্যান্য অংশের তুলনায় কিছুটা আলাদা। উপমহাদেশের এই অংশে কৃষক প্রকৃতই সমাজের বন্ধু হিসেবে একেবারে অবস্তুবাদী জীবন ধারণ করে থাকে। বাংলার কৃষক সচরাচর ব্যবসায় লিপ্ত হয় না; বলা ভালো সে তার অতি সরল চরিত্রের বশবর্তী হয়ে ব্যাবসায়িক জটিলতা থেকে দূরত্ব বজায় রাখে।

বাংলার কৃষক সাধারণত ক্ষুদ্র ও মাঝারি মাপের কৃষক হিসেবে পরিচিতি পায়। বিশাল আকার জমি কৃষিশ্রমিকের মাধ্যমে চাষ করানো বাংলার কৃষকের সাধারণ চরিত্রের মধ্যে পড়ে না। তারা নিজের জমি নিজের হাতে চাষ করতে ভালোবাসে, তারা ভালোবাসে নিজের খাদ্যদ্রব্য যথাসম্ভব নিজে উৎপাদন করতে।

অন্যদিকে সাধারণ বাঙালিও বাংলার কৃষক সমাজের প্রতি যথেষ্ট আবেগপ্রবণ। তারা কৃষকদের ততখানিই শ্রদ্ধা করে যতখানি তাদের প্রাপ্য। এইভাবে আম বাঙালি ও বাংলার সাধারণ কৃষকের মধ্যে পারস্পারিক মানবিক বন্ধন গড়ে উঠে বাংলার কৃষির চাকা নিরন্তর সচল থাকে। 
বাঙালির কৃষি:
বাংলার কৃষক সমাজ সম্পর্কে জানতে গেলে সর্বপ্রথম বাঙালির কৃষি সম্পর্কে আলোচনা করা প্রয়োজন। ভারতীয় উপমহাদেশের অন্যান্য অংশের মতো বাংলার বুকেও বিভিন্ন প্রকারের কৃষিকাজ দেখা যায়। এখানকার কৃষকেরা এক ফসলি, দুই ফসলি এবং বহু ফসলি জমিতে বিভিন্ন কৃষিজ দ্রব্যের চাষ করে থাকেন। তবে বাংলার অন্যতম প্রধান উৎপাদিত ফসল হলো ধান ও পাট।

গাঙ্গেয় পলি দ্বারা বাংলার ভূমি অতি উর্বর হওয়ার কারণে এখনকার অসংখ্য কৃষক বাঙালির প্রধান খাদ্যশস্য ধান এবং কৃষি তন্তু পাট উৎপাদনে উৎসাহিত হয়ে থাকেন। তাছাড়াও বাংলার বুকে সারা বছর জুড়েই বিভিন্ন প্রকার সবজির চাষও হয়ে থাকে। বাঙালির কৃষিতে জলের অভাব জনিত সমস্যারও খুব একটা সম্মুখীন হতে হয় না। তার প্রধান কারণ হলো বাংলার নদীমাতৃক চরিত্র।

বাংলার কৃষকেরা কৃষির জন্য প্রয়োজনীয় জল সাধারণত নদী থেকেই সংগ্রহ করে থাকেন। এছাড়া ভূ-প্রকৃতিগত দিক থেকে বাংলা বৈচিত্র্যময় হওয়ার কারণে বাংলার বিভিন্ন অঞ্চলে নানা প্রকারের ফসলের চাষ দেখা যায়। যেমন বাংলার দক্ষিনে সামুদ্রিক উপকূল অঞ্চলের মাটিতে নারকেল, কাজুবাদাম ইত্যাদির চাষ দেখা যায়। অন্যদিকে উত্তরে পাহাড়ি পাথুরে জমিতে বাংলার কৃষকেরা চা-এর নতুন অর্থকরী ফসলের চাষ করে থাকেন। 
বাংলার কৃষি এবং অর্থনীতি:
বাংলার সামগ্রিক অর্থনীতি বহুলাংশে কৃষির উপর নির্ভর করে থাকে। সমগ্র ভারতবর্ষে ধান এবং পাট চাষে বাংলা বাংলা প্রথম স্থান অধিকার করেছে। প্রতিবছর বাংলার মানুষের প্রাথমিক প্রয়োজন মিটিয়ে লক্ষ লক্ষ কুইন্টাল ধান সমগ্র ভারতে রপ্তানি করা হয়। এছাড়া বাংলার বুকে উৎপাদিত কৃষিতন্তু পাট সমগ্র ভারতবর্ষের বিভিন্ন পাটনির্ভর শিল্প ক্ষেত্রগুলিকে কাঁচামাল সরবরাহ করে।

এছাড়া বাংলা প্রতিবছর প্রচুর পরিমাণে আলু ভারতের বিভিন্ন অংশে রপ্তানি করে থাকে। তাছাড়া বাংলার উত্তরে পাহাড়ি অঞ্চলে উৎপাদিত হওয়া দার্জিলিংয়ের চা স্বাদে ও গন্ধে পৃথিবী বিখ্যাত। এই চা রপ্তানি করে প্রতিবছর বাংলা বিপুল পরিমাণ বৈদেশিক মুদ্রা লাভ করে থাকে।

এইভাবে কৃষিদ্রব্যকে ব্যবহার করে বাংলার অর্থনীতি ব্যাপকভাবে নিয়ন্ত্রিত হয়। আর এই কৃষিদ্রব্যগুলিকে সার্থকভাবে ফলানোর পিছনে সর্বাত্মক অবদান যাদের, তারা হলেন বাংলার কৃষক। তাই একথা নিঃসন্দেহে বলা যায় যে বাংলার কৃষকেরা বহুলাংশে বাংলার অর্থনীতিকে নিয়ন্ত্রণ করে থাকেন। 

আধুনিক যুগে বাংলার কৃষক:
বাংলার কৃষকেরা সাধারণ ঐতিহ্যগতভাবে ক্ষুদ্র ও মাঝারি মাপের কৃষক হলেও বর্তমানে বিশেষ করে সমগ্র উপমহাদেশজুড়ে সবুজ বিপ্লবের পর থেকেই বাংলার কৃষক সমাজের চরিত্রে পরিবর্তন আসতে শুরু করে। তারপর বিশ শতকের আশির দশক নাগাদ কৃষকদের মধ্যে পাট্টা বিলি হওয়ার পর থেকে কৃষকদের হাতে প্রচুর পরিমাণে ব্যক্তিগত জমি এসে যায়।

সবুজ বিপ্লবের ফলে প্রাপ্ত কৃষি প্রযুক্তি দ্বারা নিজস্ব জমিতে চাষের মাধ্যমে বাংলার কৃষকেরা প্রচুর পরিমাণে ফসল উৎপাদন করতে থাকে। সময়ের সাথে সাথে ফসলের উৎপাদন যত বাড়ে, ততই বাড়তে থাকে কৃষিদ্রব্যকে কেন্দ্র করে ব্যবসার গুরুত্বও।
এইভাবে বাংলায় অসংখ্য কৃষকরা ক্ষুদ্র ও মাঝারি মাপের চাষির মানদণ্ড ছাড়িয়ে বৃহৎ চাষী হিসেবে উঠে এসে আধুনিক ব্যাবসায়িক কাজকর্মেও লিপ্ত হয়। তবে একথা অনস্বীকার্য যে আজও বাংলার সিংহভাগ কৃষকই আপন ঐতিহ্যগত চরিত্রকে বজায় রেখে অবস্তুবাদমূলক কৃষিকাজ দ্বারা জীবন ধারণ করে চলেছে।

কৃষক ও রাজনীতি:
বাঙালির জীবন সংক্রান্ত আলোচনা সম্ভবত রাজনীতি ছাড়া অসম্পূর্ণ থেকে যায়। বাংলার কৃষক সমাজও এই আধুনিক রাজনৈতিক পরিসরের বাইরে নয়। আধুনিক ভারতবর্ষে বিংশ শতাব্দীর শুরু থেকেই কৃষক সমাজে রাজনীতির প্রবেশ ঘটেছে। বাংলার কৃষকেরাও কালের স্রোতে ভাসতে ভাসতে বিভিন্ন রাজনৈতিক মঞ্চে যোগদান করেছেন। সময়ের সাথে গড়ে উঠেছে বিভিন্ন রাজনৈতিক কৃষক সমিতি ও মঞ্চ।

সেইসব মঞ্চ থেকে কৃষকেরা ঐক্যবদ্ধভাবে তাদের দাবি-দাওয়া পেশ করেছেন। এমনকি সময়ের সাথে সাথে কৃষক পরিবারের মধ্যে থেকেও উঠে এসেছেন বিভিন্ন গুরুত্বপূর্ণ দেশনেতা। প্রমাণ হয়েছে যে বাংলার কৃষকেরা লাঙ্গল চালিয়ে ফসল ফলাতে জানে, তারা মাথা খাটিয়ে দেশ চালানোর ক্ষেত্রেও অগ্রণী ভূমিকা পালন করতে পারে।

বাংলায় কৃষক আন্দোলন:
বাংলার কৃষকরা সাধারণভাবে অত্যন্ত সরল ও শান্তিপ্রিয় প্রকৃতির। তাদের বিরুদ্ধে নানা সময়ে বিভিন্ন শোষণ প্রক্রিয়া অব্যাহত থাকলেও তারা পেশা ধর্ম থেকে বিচ্যুত হয়ে আন্দোলনে নামেন নি। কিন্তু সবকিছুরই একটি নির্দিষ্ট সীমা থাকে। কৃষকদের সেই অসীম ধৈর্য ও সহ্যের সীমা যখন অতিক্রান্ত হয়, তখনই নিজেদের জীবন রক্ষার তাগিদে তারা আন্দোলনে অবতীর্ণ হয়। বাংলার কৃষকেরা সেই কোম্পানির শাসনের আমল থেকে কৃষক আন্দোলনের ক্ষেত্রে অগ্রণী ভূমিকা পালন করে আসছে।

বাংলা উনবিংশ শতকে দেখেছে নীলকর সাহেবদের অত্যাচারের বিরুদ্ধে কৃষক সমাজের আন্দোলন, এরপর বিংশ শতকে দেখেছে তেভাগার মতন আন্দোলন। তারপর সময় যত গড়িয়েছে, বাংলার কৃষক সমাজ ততই রাজনৈতিকভাবে ঐক্যবদ্ধ হয়েছে। এরপর আর বিক্ষিপ্ত আন্দোলন নয়, বাংলা দেখেছে সমাজবন্ধু কৃষকদের অধিকার রক্ষার জন্য সংগঠিতভাবে আন্দোলন করতে।

কৃষক সমাজের সমস্যাবলী:
বাংলা তথা সমগ্র উপমহাদেশের কৃষক সমাজ তাদের জীবন ও জীবিকা ধারণের ক্ষেত্রে প্রতিমুহূর্তে অসংখ্য ছোট-বড় সমস্যার সম্মুখীন হয়। এই সকল সমস্যাবলী কৃষকদের জীবন ধারণ, জাতীয় উৎপাদন প্রক্রিয়া এবং সর্বোপরি সমগ্র জাতির অগ্রগতিকে বাধা দান করে। এ প্রসঙ্গে সর্বপ্রথম উল্লেখ করতে হয় নিজের রক্ত জল করে কৃষকের উৎপাদিত ফসলের ন্যায্যমূল্য না পাওয়ার ঘটনাকে।

ন্যায্যমূল্যের অভাবে প্রতিবছর বাংলা তথা সমগ্র দেশের অসংখ্য কৃষকের জীবন দুর্বিষহ হয়ে ওঠে। এছাড়া উল্লেখ করতে হয় কৃষিক্ষেত্রে মহাজনী সুদের কারবারের কথা। সরকারের তরফ থেকে কাঙ্খিত সাহায্য না পেয়ে বহু কৃষক বিভিন্ন সুদখোর মহাজনদের থেকে ঋণ নিতে বাধ্য হয়।

তারপর সেই ঋণ শোধ করতে না পেরে দেনার দায়ে ডুবে আত্মহত্যা করা ছাড়া নিরীহ কৃষকের কাছে আর কোন পথ খোলা থাকেনা। এছাড়া বিভিন্ন অঞ্চলে প্রয়োজনীয় সেচের জল না পাওয়া, ন্যায্যমূল্যে ফসলের বীজ কিনতে না পারা, ব্যবসায়িক ক্ষেত্রে বিভিন্ন প্রক্রিয়াগত বাধা ইত্যাদি কৃষক সমাজের জ্বলন্ত সমস্যা।
সমস্যা সমাধান:
কোন দেশকে সার্বিকভাবে উন্নতি করতে গেলে সেই দেশের কৃষক সমাজকে সবার আগে উন্নত হতে হয়। তাই কৃষক সমাজের সমস্যাবলী দূর করতে না পারলে দেশের সার্বিক অগ্রগতি সম্ভব নয়। এই চরম সত্য অনুধাবন করতে পেরে স্বাধীনতার পর থেকেই দেশের নেতৃবৃন্দ কৃষক সমাজের সমস্যাগুলিকে দূর করার জন্য বিভিন্ন পদক্ষেপ গ্রহণের উদ্যোগ নিয়েছেন। এ প্রসঙ্গে সবার প্রথমে উল্লেখ করতে হয় বিংশ শতাব্দীর ষাটের দশকে ভারতবর্ষে ঘটে যাওয়া সবুজ বিপ্লবের কথা।

এই সবুজ বিপ্লবের আঁচ এসে পড়েছিল বাংলার কৃষকদের ওপরেও। এছাড়া কৃষকদের প্রাথমিক সমস্যা দূরীকরণের জন্য জমিদারি প্রথার অবলুপ্তি এবং পশ্চিমবঙ্গের কৃষকদের জমির পাট্টাদানের কথাও উল্লেখ করতে হয়।

তাছাড়া বর্তমানে প্রতিবছর সরকারের তরফ থেকে কৃষকদের প্রয়োজনীয় ঋণদান এবং ফসল ফলানোর জন্য উপযোগী যন্ত্রাদি ও বীজ কেনার জন্য বিভিন্ন প্রকার ছাড় দেওয়া হয়ে থাকে। কৃষকদের আয় নিশ্চিত করার জন্য দেওয়া হয়ে থাকে ন্যূনতম সমর্থন মূল্য। 

উপসংহার:
কৃষকরা হল সমাজের প্রধান চালিকাশক্তি। তাই এই চালিকা শক্তি দুর্বল হয়ে পড়লে প্রকৃতপক্ষে সমগ্র সমাজের দুর্বলতা অবশ্যম্ভাবী। সে কারণে কৃষকদের উন্নতির জন্য বাংলা তথা সমগ্র দেশকে সক্রিয়ভাবে সচেষ্ট হতে হবে। তবেই একটি দেশ সেই প্রাথমিক চালিকা শক্তির ওপর নির্ভর করে কাঙ্খিত উন্নতির শিখরে আরোহণ করতে পারবে, নচেৎ নয়।"
বাংলাদেশের কৃষক,"কৃষিতে বাংলাদেশের উন্নয়ন এবং কৃষক ( সকল বোর্ড ২০১৮ )

বাংলাদেশের কৃষি ও কৃষক ( ঢা. বো. ২০১০; চট্ট, বো, ২০১৪; চট্ট, বো, ২০১৪)

ভূমিকা : সরস, উর্বর, শস্যশ্যামল বাংলাদেশ কৃষিপ্রধান দেশ। এ দেশের খাদ্য সরবরাহের প্রধান উৎস কৃষি।
শিল্পোন্নয়ন ও অন্যান্য ক্ষেত্রেও রয়েছে কৃষির ভূমিকা।

দেশের শতকরা প্রায় ৭০ ভাগ মানুষের জীবিকার উপায়ও কৃষি। ফলে বাংলাদেশের আর্থিক কাঠামোই হচ্ছে কৃষিভিত্তিক। সুতরাং সবাই যে বলেন 'কৃষক জাতির মেরুদণ্ড', তা অকারণে নয়। কৃষকের উৎপাদিত কাঁচামাল বিদেশে রপ্তানি করে দেশের অর্থনীতি সমৃদ্ধ হয় বৈদেশিক মুদ্রায়, সম্ভব হয় শিল্পায়ন। কর্মসংস্থানের শতকরা ৬০ ভাগ আসে কৃষিখাত থেকে। তাই দেশের অর্থনীতিতে কৃষির উন্নয়ন ও কৃষকের ভূমিকা কেবল গুরুত্বপূর্ণ নয়, অপরিহার্য।

জাতীয় অর্থনীতিতে কৃষি ও কৃষকের ভূমিকা : কৃষি ও কৃষকের ভূমিকা জাতীয় অর্থনীতিতে রাখে সুদূর প্রসারী প্রভাব। কৃষি উৎপাদন হ্রাস পেলে কেবল খাদ্য ঘাটটি হয় না, দ্রব্যমূল্যের উপরেও পড়ে নেতিবাচক প্রভাব। দ্রব্যমূল্য পাগলা ঘোড়ার মতো অস্বাভাবিকভাবে ছুটে চলে। পাশাপাশি কৃষিভিত্তিক শিল্প-কারখানার স্বাভাবিক উৎপাদনে সংকট দেখা দেয়। অভ্যন্তরীণ ও বহির্বাণিজ্যেও সৃষ্টি হয় নেতিবাচক প্রতিক্রিয়া। অন্যদিকে কৃষি উৎপাদন ভালো হলে অর্থনীতি হয়ে ওঠে সবল ও ঘাতসহ ।


জাতীয় আয় সৃষ্টিতে কৃষি ও কৃষকের ভূমিকা : জাতীয় আয় সৃষ্টিতে কৃষি ও কৃষকের ভূমিকা খুবই গুরুত্বপূর্ণ। কারণ আমাদের দেশের উৎপাদিত পণ্যের অধিকাংশই আসে কৃষি থেকে। খাদ্যদ্রব্য ও নিত্য প্রয়োজনীয় দ্রব্য থেকে শুরু করে শিল্পের কাঁচামাল জোগায় কৃষি। ফলে সবের পেছনে রয়েছে কৃষকের ঘাম-নিংড়ানো শ্রম। কৃষকের উৎপাদিত যেসব পণ্য দেশের চাহিদা মিটিয়ে বিদেশে রপ্তানি হয়, সেগুলো বৈদেশিক মুদ্রা উপার্জনের উপায়। এভাবে কৃষি ও কৃষক জাতীয় আয় সৃষ্টিতে বিশেষ অবদান রাখে ।


খাদ্য উৎপাদনে কৃষি ও কৃষকের ভূমিকা : আমাদের দেশে খাদ্য উৎপাদনে সিংহভাগ ভূমিকা পালন করে কৃষক। আমাদের দৈনন্দিন জীবনের অপরিহার্য খাদ্য ভাত, মাছ, মাংস, ডাল, আলু, তরকারি, শাকসবজি সরই আসে কৃষি থেকে আর তা উৎপাদন করে কৃষক। বাংলাদেশের ৮০ শতাংশ খাদ্যশস্য কৃষকই জোগান দিয়ে থাকে।


পুষ্টি সমস্যা সমাধানে কৃষি ও কৃষকের ভূমিকা : পুষ্টিহীনতা আমাদের দেশের এক বিরাট সমস্যা। গ্রামীণ জনসংখ্যার ২১ শতাংশ লোক অপুষ্টির শিকার। অসংখ্য নারী ও শিশু রক্তস্বল্পতায় ভোগে। ভিটামিন ‘এ’-এর অভাবে প্রতি বছর ৩০ হাজার শিশু অন্ধ হয়ে যায়। এ ক্ষেত্রে বাংলাদেশের কৃষি ও কৃষক ইতিবাচক ভূমিকা রাখছে। মাছ, মাংস, দুধ, ডিম, শাকসবজি জোগান এ দেশের মানুষের পুষ্টিহীনতা দূর করতে সাহায্য করছে।


শিল্পায়নে কৃষি ও কৃষকের অবদান : বাংলাদেশে প্রতিষ্ঠিত অনেক শিল্প কৃষিকে কেন্দ্র করে আবর্তিত। বাংলাদেশের কৃষকরা এসব শিল্পের একমাত্র জোগানদার। যেমন বাংলাদেশের বস্ত্র ও চিনি শিল্পের প্রধান উপকরণ আসে কৃষি থেকে। এভাবে দেশে অসংখ্য শিল্প রয়েছে যেগুলো কাঁচামালের একমাত্র জোগানদাতা কৃষক।


রপ্তানি আয়ে কৃষি ও কৃষকের ভূমিকা : বৈদেশিক মুদ্রা আয়ে বিশেষ ভূমিকা রাখার জন্যে একসময় পাটকে বাংলাদেশের সোনালি আঁশ বলা হতো। এখানও পাট ও পাটজাত পণ্য রপ্তানি করে দেশ প্রচুর বৈদেশিক মুদ্রা আয় করছে। পাটের পরে আছে চা। এরকম আরও বহু কৃষিপণ্য আছে যা রপ্তানি করে দেশ বৈদেশিক মুদ্রা আয় করছে।


কর্মসংস্থান সৃষ্টিতে কৃষি ও কৃষকের ভূমিকা : কর্মসংস্থান সৃষ্টিতে কৃষকের ভূমিকা আরও তাৎপর্যপূর্ণ। কৃষক' যখন কৃষিকাজ করে তখন বিভিন্ন পর্যায়ে তাকে শ্রমিক নিয়োগ করতে হয়। পাশাপাশি কৃষি থেকে উৎপন্ন কাঁচামাল দিয়ে প্রতিষ্ঠিত শিল্প-কারখানায়ও নতুন নতুন কর্মের সংস্থান হচ্ছে। কৃষিখাতের মাধ্যমে দেশে প্রায় পঞ্চাশ শতাংশ মানুষের কর্মসংস্থান হচ্ছে।

কৃষি উন্নয়ন : এ দেশে দীর্ঘকাল ধরে সনাতন পদ্ধতিতে চাষাবাদ চলে আসছে। কৃষি উৎপাদনে এবং প্রক্রিয়াজাতকরণে এতকাল কৃষক ছিল লাঙ্গল, গরু ও মইয়ের ওপর নির্ভরশীল। সে জায়গায় এখন বহুক্ষেত্রে আধুনিক কৃষিপ্রযুক্তির ব্যাপক ব্যবহার শুরু হয়েছে। এর ফলে আগের চেয়ে কৃষিফলন অনেক ক্ষেত্রেই বৃদ্ধি পেয়েছে কৃষি উন্নয়ন কর্পোরেশন উচ্চ ফলনশীল জাতের বীজ উৎপাদনে উল্লেখযোগ্য সাফল্য অর্জন করেছে। ধান গবেষণা কেন্দ্র উচ্চ ফলনশীল জাতের বীজ উৎপাদনে উল্লেখযোগ্য সাফল্য অর্জন করেছে। ধান গবেষণা কেন্দ্র বহুমুখী শস্য গবেষণায় নানা কার্যক্রম চালিয়ে যাচ্ছে। মৃত্তিকা ও শস্য ব্যবস্থাপনা, শস্যের রোগবালাই নিরসন, ক্ষতিকর পতঙ্গ ব্যবস্থাপনা, সেচ ও পানি ব্যবস্থাপনা, কৃষি উপকরণ উন্নয়ন ইত্যাদি ক্ষেত্রে নিরন্তর কাজ করে যাচ্ছে। এর ফলে বাংলাদেশের বিপুল সংখ্যক মানুষের খাদ্য চাহিদা পূরণে যথেষ্ট অগ্রগতি সাধিত হয়েছে। কৃষিখাতে পারমাণবিক কৃষি গবেষণার ফলে বিভিন্ন শস্যের ৩৭টি উন্নত জাত উদ্ভাবন করা সম্ভব হয়েছে। শুধু তাই নয়, কৃষি উন্নয়নের ফলে ধান, পাট, তুলা, আখ, ফুল ও রেশমগুটি চাষে যথেষ্ট অগ্রগতি হয়েছে। বাগান সম্প্রসারণ অধিকতর গুরুত্ব পাচ্ছে। মাছ, চাষ, সবজি ফলন, পশুসম্পদ উন্নয়ন ইত্যাদি কাজে অনেক সাফল্য এসেছে। এ ছাড়া মাটির উর্বরতা বৃদ্ধি, বীজ উন্নয়ন ও বিতরণের কাজে সরকারি বেসরকারি উদ্যোগ লক্ষ করা যাচ্ছে।


কৃষকের বর্তমান অবস্থা : বাংলাদেশের অধিকাংশ কৃষক ভূমিহীন। অন্যের জমিতে তারা বর্গাচাষ করে। আবার অনেকের নিজস্ব হালের বলদসহ পুঁজির সমস্যা রয়েছে। বিশ্বব্যাংকসহ অন্যান্য দাতা সংস্থা ও দেশের চাপে পড়ে সরকার দিন দিন কৃষির উপর ভর্তুকি কমিয়ে আনছে। ফলে কৃষিপণ্যের দাম বেড়ে যাচ্ছে। এর ফলে কৃষকরা উৎপাদিত ফসলের ন্যায্য দাম পায় না। তারা সরাসরি পণ্য বাজারজাত করতে পারে না। মধ্যস্বত্বভোগীরা তাদের কাছ থেকে কম দামে ফসল কিনে বেশি দামে বাজারজাত করে। ফলে কৃষি তাই কৃষকদের জন্যে তেমন লাভজনক পেশা নয়।


উপসংহার : বাংলাদেশের অর্থনীতিতে কৃষি ও কৃষকের ভূমিকা অপরিহার্য। কৃষকের ঘনিষ্ঠ শ্রমের উপরেই এ দেশের অর্থনৈতিক উন্নয়ন বহুলাংশে নির্ভরশীল। কিন্তু বাংলাদেশের কৃষি সাম্প্রতিককালে রাষ্ট্রীয় নীতি নির্ধারক মহলে কিছুটা গুরুত্ব পেলেও কৃষকের অর্থনৈতিক অবস্থা এখনও নাজুক। বিশেষ করে তাদের সামাজিক মর্যাদা এখনও নিম্নমানের। এসব বিষয় বিবেচনায় রেখে বাংলাদেশের কৃষিকে যুগোপযোগী আধুনিকায়ন এবং কৃষকের সামাজিক-অর্থনৈতিক অবস্থার উন্নয়নে সুদূরপ্রসারী পদক্ষেপ গ্রহণ প্রয়োজন। তাহলেই বাংলাদেশের এই অবহেলিত কৃষকদের ভাগ্য ফিরবে, যারা দেশের অর্থনীতির চাকাকে সচল রাখছে। কৃষকদের ভাগ্য ফিরলে বাংলাদেশেও অর্থনৈতিক দৃঢ় ভিত্তির উপর দাঁড়িয়ে একুশ শতকে অগ্রসরতার পথে এগিয়ে যেতে পারবে।

"
বাংলাদেশের কৃষক ,"ভূমিকা:
বাংলাদেশ কৃষি প্রধান দেশ। সুজলা-সুফলা, শস্য-শ্যামলা এ বাংলাদেশের খেতে-খামারে যে কৃষিদ্রব্য উৎপন্ন হয়, তার সঙে সমগ্র দেশবাসীর ভাগ্য জড়িত। বাংলাদেশের শতকরা প্রায় ৮০ জন কৃষিজীবী। এদেশের অর্থনৈতিক বুনিয়াদ সম্পূর্ণ কৃষির ওপর নির্ভরশীল । তাই কৃষককে বলা হয় এদেশের মেরুদণ্ড ।

বাংলাদেশের কৃষিতে কৃষকের অবদান :
বাংলাদেশের অর্থনীতিসহ বিভিন্ন ক্ষেত্রে কৃষি ও কৃষকের গুরুত্বপূর্ণ ভূমিকা রয়েছে। জাতীয় আয় বৃদ্ধি, খাদ্য চাহিদা পূরণ, পুষ্টি সমস্যা সমাধান, শিল্পায়ন, রপ্তানি আয়  রপ্তানি আয় বৃদ্ধি ও কর্মসংস্থান সৃষ্টিতে কৃষি ও কৃষকের গুরুত্বপূর্ণ  অবদান রয়েছে।

বাংলাদেশের কৃষির বর্তমান অবস্থা:
সাম্প্রতিক কালে উচ্চফলনশীল বীজের সাহায্য, ব্যাংক ও সমবায়ের ঋণ বিতরণের ফলে এবং মহাজনের ঋণের টাকায় কৃষির ফলন বৃদ্ধি ঘটেছে। তার ওপর কৃষিপণ্যের মূল্যানুকুলের ফলে কৃষিকর্মের প্রসার ঘটেছে। কিন্তু ক্ষেতের ফসল ওঠার সঙে সঙে মহাজনদের দেনার দায়ে সে ফসল বিক্রি করতে হয় নামমাত্র মূল্যে । ফলে সুখ-স্বপ্ন থেকে বঞ্চিত হচ্ছে কৃষকরা । কৃষি বাংলাদেশের প্রধান অবলম্বন হলেও এখানকার কৃষকের অবস্থা শোচনীয়।

বাংলাদেশের কৃষিতে বিরাজমান সমস্যা:
বিজ্ঞানের ক্রমবিকাশের ফলে পৃথিবীর বিভিন্ন দেশে কৃষিকার্য পদ্ধতির দ্রুত পরিবর্তন সাধিত হয়েছে। কৃষিকার্যের যথেষ্ট উন্নতি হয়েছে উন্নত দেশগুলোতে । কিন্তু আমাদের দেশে তেমন কোনো উন্নতি করা আজও সম্ভবপর হয় নি। আমাদের দেশে লোকসংখ্যার তুলনায় জমির পরিমাণ খুবই কম। তদুপরি কৃষকরা শিক্ষার আলো থেকে বঞ্চিত। তাই আধুনিক যন্ত্রপাতি সম্বন্ধে তারা বেশির ভাগই অজ্ঞ। বাংলাদেশের জমিতে পানিসেচের উন্নত ও পর্যাপ্ত কোনো ব্যবস্থা নেই।

এখনও অনাবৃষ্টির সময় আকাশের দয়ার দিকে চাতক পাখির ন্যায় তাকিয়ে থাকতে হয়। ক্রমাগত একই চাষের ফলে জমির উর্বরতা কমে যায়। দারিদ্রের অভিশাপে প্রয়োজনীয় কীটনাশক ঔষধ কিংবা উন্নতমানের সার ব্যবহার সম্ভব হচ্ছে না। প্রতি বছরের বন্যা কৃষকদের মেরুদণ্ড ভেঙে ফেলেছে। এসব কারণে আমাদের কৃষকদের অর্থনৈতিক অবস্থা শোচনীয় হয়ে পড়েছে। অশিক্ষার কারণে তাদের মাঝে এখনও অনেক কুসংস্কার-বিরাজ-করছে। জনসংখ্যার ক্রমবৃদ্ধি তাদের পরিবারকে যেমন আয়তনে বড় করছে তেমনি চাষযোগ্য জমির পরিমাণ কমে যাচ্ছে। ফলে তাদের আয়-ব্যয়ের হিসেবে মেলাতে হিমশিম খেতে হচ্ছে। চরম দারিদ্র্য মোকাবেলা করতে গিয়ে তাদের প্রায়ই নিজেদের জমি অন্যের কাছে নামমাত্র মূল্যে বিক্রি অথবা বন্ধক দিতে হচ্ছে। যে কারণে নিঃস্ব হয়ে পড়ছে কৃষক সম্প্রদায়।

দুর্দশা দূরীকরণের উপায়:
কৃষির উন্নতির জন্যে অবিলম্বে যথার্থ ভুমি সংস্কারের মাধ্যমে কৃষকদের হাতে জমি তুলে দিয়ে উন্নত কৃষি ব্যবস্থা প্রবর্তন করা উচিত। কৃষকদের দুরবস্থা লাঘর করতে হলে সর্বাগ্রে কৃষিব্যবস্থার উন্নয়ন প্রয়োজন। বৈজ্ঞানিক পদ্ধতিতে চাষাবাদের ব্যাপক ব্যবস্থা করতে হবে। এ ব্যাপারে কৃষকদের মধ্যে সচেতনতা জাগিয়ে তুলতে হবে। তাই কৃষি বিশেষজ্ঞ ও কৃষি  কর্মকর্তাদের সক্রিয় সহযোগিতায় কৃষক সম্প্রদায়কে আধুনিক কৃষি ব্যবস্থা সম্পর্কে সচেতন করে তুলতে হবে। কৃষকের উন্নতির জন্যে সুষ্ঠু সরকারি নীতিমালা গ্রহণ করা প্রয়োজন ।

বন্যার পানি যেন ফসলের ক্ষতি করতে না পারে সেজন্যে নদীর তীরে বাঁধ নির্মাণ এবং নদী খননের মাধ্যমে বন্যা নিয়ন্ত্রণের ব্যবস্থা করতে হবে। বর্তমানে সরকার বুঝতে পেরেছেন, গ্রামীণ অর্থনীতির পুনরুজ্জীবন ছাড়া দেশের উন্নতি অসম্ভব । তাই পরিকল্পনার পর পরিকল্পনা চলছে। সরকার নতুনভাবে ভূমি সংস্কারের কর্মসূচি গ্রহণ করেছেন। চাষিদের হাতে জমির মালিকানা ফিরিয়ে দিয়ে চাষের জমিতে তাদের প্রতিষ্ঠিত করার কাজ চলছে। চলছে বৈজ্ঞানিক প্রথায় চাষের উপকারিতা কৃষকদের সামনে তুলে ধরার কাজ। সরকারি উদ্যোগ ও ব্যবস্থাপনায় সার, কীটনাশক ঔষধ, যন্ত্রপাতি ইত্যাদির সরবরাহ কৃষকদের মুখে হাসি ফুটিয়েছে; উত্তম সেচ-ব্যবস্থা ও বন্যা-নিরোধ প্রকল্পের কর্মসূচি গ্রহণ কৃষকদের জীবনকে করেছে নতুন প্রত্যয়ে আশাবাদী ।

উপসংহার:
আমাদের জাতীয় উন্নয়ন বহুলাংশে কৃষির ওপর নির্ভরশীল এবং কৃষকরাই বাংলাদেশের অর্থনৈতিক ভিত্তির মেরুদণ্ড, বাংলাদেশের প্রাণস্বরুপ। সেই প্রাণ ছিল এতকাল অনাদৃত, ছিল উপেক্ষিত।  শতাব্দীর পর শতাব্দী ধরে এদের ওপর চলেছে নির্বিচারে অত্যাচার। মনুষ্যত্ব হয়েছে নিত্য নিগৃহীত। সেই লাঞ্ছনার দিনের অবসান ঘটাতে হবে। এখন শুরু হয়েছে সে আয়োজন । আমাদের কৃষকদের সার্বিক জীবনমান উন্নয়নে এবং কৃষির বৈপ্লবিক রূপান্তরের জন্যে আজ সমগ্র জাতিকে এগিয়ে আসতে হবে।"
জাতি গঠনে ছাত্র সমাজের ভূমিকা,"ভূমিকা:
ছাত্ররা যেকোনাে দেশের সবচেয়ে সচেতন ও প্রগতিশীল অংশ। দেশকে অর্থাৎ জাতিকে সমৃদ্ধি ও উন্নয়নের পথে ধাবিত করতে ছাত্রসমাজের ভূমিকা অনস্বীকার্য। একজন প্রকৃত ছাত্রের সাধনা হলাে বিনয়ী, সৎ, দেশব্রতী, মুক্তমনা, আত্মত্যাগী ও আত্মবিশ্বাসী মানুষ হিসেবে নিজেকে গড়ে তােলার সাধনা । তাই চিন্তাচেতনা ও শিক্ষায় অগ্রগামী এ ছাত্ররাই দেশ ও জাতির সেরা সম্পদ। আজকের ছাত্ররাই জাতির আগামী দিনের পথপ্রদর্শক। উন্নয়নশীল দেশগুলাের আর্থসামাজিক, সাংস্কৃতিক অগ্রগতি নিশ্চিত করতে প্রয়ােজন উপযুক্ত দেশব্রতী নেতৃত্ব। আর ভবিষ্যৎ নেতৃত্বের এ প্রয়ােজন মেটাতে হবে আজকের প্রজন্মকে। জাতির গৌরব বৃদ্ধির সুমহান দায়িত্ব একদিন আজকের ছাত্রদের গ্রহণ করতে হবে। তাদের কৃতকর্মের সফলতার ওপরই জাতির ভবিষ্যৎ সমৃদ্ধি নির্ভরশীল।

ছাত্রদের ভূমিকার কারণ:
ছাত্ররা তারুণ্যের উদ্দীপনায় উদ্দীপ্ত । নতুন কিছু করার ও গড়ার স্বপ্নে তারা সবসময় বিভাের। তারা উদ্যমী ও দায়িত্ব পালনে উদ্যোগী। যেকোনাে বাস্তব পরিস্থিতি মােকাবিলায় প্রয়ােজনে ছাত্ররাই পারে অকুতােভয় সংগ্রামী ভূমিকা পালন করতে আমাদের ভাষা আন্দোলন, মুক্তিযুদ্ধসহ নানা আন্দোলন-সংগ্রামই তার উল্লেখযােগ্য উদাহরণ এছাড়াও ছাত্ররা স্বাধীন উদ্যোগ ও স্বেচ্ছাব্রতী দেশ গঠনমূলক কাজে যথেষ্ট উৎসাহ পায়। তাই জাতি গঠনে ছাত্ররাই পালন করতে পারে গুরুত্বপূর্ণ সহায়ক ভূমিকা। সর্বোপরি একাধারে সংগঠক ও শিক্ষাদাতা কর্মীর ভূমিকা পালন করা তাদের পক্ষেই বিশেষভাবে সম্ভব।

ছাত্রদের ভূমিকার স্বরূপ:
একটি দেশ গঠনে একমাত্র ছাত্ররাই রাখতে পারে যুগােপযােগী ভূমিকা । কেননা যেকোনাে দেশের আর্থসামাজিক, সাংস্কৃতিক ও রাজনৈতিক বাস্তবতার আলােকেই ছাত্ররা তাদের দেশ গঠনের কার্যক্রম নির্ধারণ করে। জাতি গঠনে ছাত্রদের ভূমিকা দু দিক থেকে বিবেচ্য। প্রথমত, ছাত্ররা নিজের জীবন গঠনে তৎপরতা দেখিয়ে ভবিষ্যৎ নেতৃত্বের জন্যে যােগ্যতা অর্জন করে। দ্বিতীয়ত, তারা প্রত্যক্ষভাবে জাতি গঠনের বিভিন্ন প্রক্রিয়ার সাথে সম্পৃক্ত হতে পারে। শিক্ষা লাভের জন্যে ছাত্রসমাজ সংঘবদ্ধ থাকার সুযােগ পায় বলে তারা সংঘবদ্ধ এবং প্রবল শক্তি হিসেবে দেশ গঠনমূলক কাজে সম্পৃক্ত হয়।
ছাত্রসমাজ ও জাতীয় কর্তব্য:
যুগে যুগে ছাত্ররাই রচনা করে স্বপ্নিল পৃথিবী। নিদ্রাচ্ছন্ন পথভ্রষ্ট জাতিকে তারাই দেখায় আলােকবর্তিকা । তাদের শক্তি অপরিমেয়, গতিবেগ দুর্বার, উৎসাহ ক্লান্তিহীন এবং সাধনা তাদের অটল । দেশ ও জাতির কল্যাণে তারা অপ্রতিদ্বন্দ্বী। তারা মুক্তির অগ্রদূত, মুক্তপ্রাণ ও মুক্তদৃষ্টির অধিকারী । সমাজপ্রগতি ও নতুন স্বপ্নময় জীবনের পথে তাদের দৃঢ় পদ্যাত্রা। তারাই জাতির কর্ণধার। নিজেকে মানুষ হিসেবে গড়ে তােলার সাথে সাথে দেশের বিরাজমান পরিস্থিতি মােকাবিলা করে ছাত্রদের জাতীয় উন্নয়নমূলক বিভিন্ন কাজে অংশগ্রহণ করা উচিত। যেমন: দুর্গত ও বিপন্ন মানবতার সেবা, জনসেবা, গ্রামােন্নয়ন, নিরক্ষরতা দূরীকরণ, গরিব ও মেহনতি মানুষকে সহায়তা, জনস্বাস্থ্য রক্ষা, পরিষ্কার-পরিচ্ছন্নতা কার্যক্রম, পরিবেশ সংরক্ষণ, বৃক্ষরােপণ ইত্যাদি। এসব দেশ গঠনমূলক কাজের মাধ্যমেই তারা ভবিষ্যতে জাতীয় জীবনে সুশীল নাগরিকের দায়িত্ব পালন করার শিক্ষা লাভ করবে।

ছাত্রসমাজ ও সমাজসেবা:
বিদ্যার্জনের পাশাপাশি সমাজসেবামূলক দায়িত্ব পালন এবং দুর্যোগ-দুর্বিপাকে বিপন্ন মানুষের পাশে দাড়ানাে ছাত্রদের কর্তব্য। ছাত্রদের সামাজিক দায়িত্বের মধ্যে পড়ে বন্যা, জলােচ্ছাস, ঘূর্ণিঝড়, ভূমিকম্প প্রভৃতি প্রাকৃতিক দুর্যোগে বিপন্ন জনগণের পাশে দাড়ানাে। বিভিন্ন জনসচেতনতামূলক কাজের মাধ্যমে তারা সমাজের উপকার সাধন করতে পারে। যেমন: বায়ুদূষণ, পানিদূষণের বিরুদ্ধে সক্রিয় নানা ভূমিকা, পরিবেশ পরিচ্ছন্ন রাখায় সহযােগিতা, আর্সেনিক দূষণ। কিংবা ডেঙ্গুর প্রকোপের বিরুদ্ধে জনসচেতনতা সৃষ্টি, নিরক্ষরতা দূরীকরণ পরিকল্পনায় অংশগ্রহণ ইত্যাদি সেবামূলক কাজ। সমাজের প্রতি ছাত্রদের আজকের সেবাপরায়ণ মনােভাবই তাদের ভবিষ্যতের যােগ্য নাগরিক হিসেবে গড়ে তুলবে।

ছাত্রসমাজ ও দেশপ্রেমঃ
দেশের ভবিষ্যৎ নাগরিক ও পরিচালক ছাত্রসমাজ। তাই ছাত্রদের দেশপ্রেমের আদর্শে উজ্জীবিত হতে হবে। কেননা ছাত্রদের মনে উপ্ত দেশপ্রেমের ক্ষুদ্র বীজই ভবিষ্যতে কর্মময় জীবনের বিশাল আকার ধারণ করবে। ছাত্ররাই পারে দেশের বিপদে কর্তব্যের আহ্বানে সাড়া দিয়ে সকল প্রকার ত্যাগ স্বীকার করতে। ইতিহাসের পাতায় দেখা যায় ঔপনিবেশিক দেশ ও উন্নয়নশীল দেশগুলােতে সমাজের সচেতন ও সংগ্রামী অংশ হিসেবে ছাত্রসমাজই রাজনৈতিক সংগ্রামে সক্রিয় ভূমিকা পালন করেছে। আমাদের দেশেও ছাত্ররা ভাষা আন্দোলনে, শিক্ষা আন্দোলনে, ৬ দফা ও ১১ দফার আন্দোলনে এবং রক্তক্ষয়ী মুক্তিযুদ্ধে গৌরবােজ্জ্বল ভূমিকা পালন করেছে। ছাত্রদের আত্মত্যাগই ছিল বাংলাদেশের স্বাধীনতা অর্জনের অন্যতম হাতিয়ার। সুতরাং, ছাত্রসমাজই পারে দেশপ্রেমে উজ্জীবিত হয়ে দেশের সার্বিক কল্যাণের বাণী স্বস্তরের জনগণের কাছে পৌছে দিতে।

নিরক্ষরতা দূরীকরণ:
নিরক্ষরতা বাংলাদেশের অগ্রগতির পথে অন্যতম প্রধান সমস্যা। ছাত্ররা প্রাণদীপ্ত তারুণ্যের অধিকারী। নতুন কিছু করার এবং গড়ার কাজে তারা উদ্যোগী এবং উৎসাহী। তাই নিরক্ষরতা দূরীকরণে ছাত্ররাই সবচেয়ে কার্যকর ভূমিকা পালন করতে পারে । একাধারে সংগঠক এবং শিক্ষাদাতা কর্মীর ভূমিকা পালন করা তাদের পক্ষেই বিশেষভাবে সম্ভব।

গণশিক্ষা বিস্তার:
দারিদ্র্যপীড়িত আমাদের এদেশে বিপুল জনসংখ্যাকে জনসম্পদে পরিণত করতে হলে চাই সবার জন্যে শিক্ষা তথা গণশিক্ষা। গণশিক্ষা বিস্তারে ছাত্রদের অংশগ্রহণই গণশিক্ষা আন্দোলনকে দুত সাফল্যমণ্ডিত করতে পারে। বাড়িতে বাড়িতে গিয়ে নিরক্ষরতার অভিশাপ সম্পর্কে জনগণকে সচেতন করার ক্ষেত্রে সারাদেশ ছাত্রসমাজই বিরাট ভূমিকা রাখতে পারে। তাই দেশকে নিরক্ষরতামুক্ত করতে হলে ছাত্রদের অবকাশকালীন গণশিক্ষা আন্দোলনে অংশগ্রহণ খুবই প্রয়ােজন ।

জনসংখ্যা নিয়ন্ত্রণ:
অধিক জনসংখ্যা বাংলাদেশের প্রধান সমস্যা। দেশের নিরক্ষর জনসাধারণ জনসংখ্যা নিয়ন্ত্রণের প্রয়ােজনীয়তা সম্পর্কে অসচেতন। ছাত্ররাই পারে এক্ষেত্রে জনগণকে সচেতন করে তুলতে । দেশের শিক্ষিত সমাজ হিসেবে সাধারণ মানুষ ছাত্রদের প্রতি শ্রদ্ধা পােষণ করে। তাই জনসংখ্যা নিয়ন্ত্রণ সম্পর্কে ছাত্রদের বিভিন্ন পরামর্শ ও জ্ঞানদান তারা গুরুত্ব সহকারে গ্রহণ করবে।

গ্রামােন্নয়ন:
আমাদের দেশ গ্রামপ্রধান দেশ। তাই এদেশের উন্নয়ন মূলত গ্রামেরই উন্নয়ন। কেননা আমাদের দেশের অধিকাংশ লােকই গ্রামে বাস করে। তাই দেশের বিপুল অংশকে বাদ দিয়ে দেশ উন্নত হতে পারে না। কিন্তু গ্রাম আজ অবহেলিত। শিক্ষা, স্বাস্থ্য, চিকিৎসা সবকিছু থেকে বঞিত। দেশের উল্লেখযােগ্য অংশ ছাত্রসমাজই পারে গ্রামের এ দুর্দশার অবসান ঘটাতে । তাদের কর্মোদ্যম ও কর্মোদ্যোগ গ্রামের ঘরে ঘরে শিক্ষার আলাে পৌছে দিতে পারে এবং গ্রামের মানুষকে সচেতন করে তুলতে পারে।

দুর্নীতি দমনে সহযােগিতা:
ছাত্ররা যাবতীয় সংকীর্ণ চেতনার উর্ধ্বে। চারিত্রিক দৃঢ়তাই তাদের প্রধান বৈশিষ্ট্য। সমাজ ও দেশে যেখানেই নৈতিকতার অবক্ষয় দেখা দেয় সেখানেই শােনা যায় তাদের সােচ্চার কণ্ঠের প্রতিবাদ। যেখানে দুর্নীতির কালাে হাত থাবা দিয়েছে সেখানে দেখা যায় ছাত্রদের বলিষ্ঠ অবস্থান, ছাত্রদের এ ভূমিকাই জন্ম দিতে পারে একটি দুর্নীতিমুক্ত বাংলাদেশ।

বেকারত্ব নিরসন:
বেকার সমস্যা আমাদের দেশের অন্যতম সমস্যা, বেকারের সংখ্যা বৃদ্ধির সাথে সাথেই ঘটে নৈতিক স্থলন। বৃদ্ধি পায় সন্ত্রাস, চাঁদাবাজি প্রভৃতি অপকর্ম। ছাত্ররা নতুন প্রাণ, নতুন চিন্তার অধিকারী, নবসৃষ্টির তাড়না তাদের প্রাণে। ছাত্ররা যদি তাদের চিন্তাচেতনা দিয়ে নিজেরাই নিজেদের কর্মসংস্থানের পন্থা উদ্ভাবন করতে পারে, তাহলে দেশ বেকারত্বের অভিশাপ থেকে মুক্তি পাবে।

পরিবেশ সংরক্ষণ:
কেবল আমাদের দেশে নয়, পুরাে বিশ্বে পরিবেশ আজ হুমকির সম্মুখীন। জনগণের অসচেতনতা এবং স্বার্থপরতা পরিবেশকে দূষিত করছে প্রতিনিয়ত। লাগামহীন জনসংখ্যা বৃদ্ধি, অপরিকল্পিত নগরায়ণ ও শিল্পায়ন, বনভূমির অপরিকল্পিত ব্যবহার পরিবেশের ক্ষতিসাধন করছে। ছাত্রসমাজ যদি তাদের উদ্যোগী সচেতন মন নিয়ে জনগণকে সচেতন। করে তােলে তাহলে পরিবেশ সংরক্ষণ সম্ভব হবে।

সাংস্কৃতিক অবদান:
সাংস্কৃতিক অঙ্গনে ছাত্ররা রাখতে পারে অগ্রণী ভূমিকা। সংস্কৃতিচর্চার মাধ্যমে তারা বিশ্বের দরবারে। নিজেদের জাতীয় পরিচয় তুলে ধরতে পারে। আবার সাহিত্যের বিভিন্ন শাখা; কাব্য, নাটক, প্রবন্ধ, গল্প-উপন্যাস ইত্যাদি চর্চার মাধ্যমে বিশ্ব সাহিত্যের দরবারে তারা ঘােষণা করতে পারে নিজেদের গৌরবােজ্জ্বল উপস্থিতি।

উপসংহার:
প্রত্যেক মানুষের জীবনে ছাত্রজীবন সবচেয়ে উল্লেখযােগ্য সময়। কেননা এ সময়টা একাধারে ছাত্রদের জীবন গঠন ও দেশ গঠনের লক্ষ্যে পরিচালিত। অধ্যয়নের ফাঁকে ফাঁকে ছাত্রদের দেশব্রতী ভূমিকা পালনই তাদের ভবিষ্যতের দায়িত্বশীল নাগরিক হিসেবে গড়ে তুলবে। দেশ ও সমাজের কল্যাণে ছাত্রদের নানামুখী অবদানই একটা সমৃদ্ধ দেশ ও জাতি গড়ে তুলতে পারে। সমস্যাপীড়িত দারিদ্রসম দেশমাতৃকাকে গড়ে তােলার ক্ষেত্রে ছাত্রসমাজই রাখতে পারে অগ্রণী ভূমিকা। এ প্রসঙ্গে গান্ধীজি বলেছেন, ‘The students are the future leaders of the country who could fulfill countrys hopes being capable"
জাতি গঠনে ছাত্র সমাজের ভূমিকা,"(সংকেত: ভূমিকা; ছাত্র সমাজ ও জাতীয় দায়িত্ব; অধ্যয়ন ও অধ্যবসায়; ছাত্রসমাজ ও সমাজসেবা; ছাত্রসমাজ ও রাজনীতি; ছাত্রসমাজের সাংস্কৃতিক অবদান; সামাজিক সমস্যা নিরসনে ছাত্রসমাজ; শিক্ষা বিস্তারে ছাত্রসমাজ; অর্থনৈতিক উন্নয়নে ছাত্র সমাজের ভূমিকা; উপসংহার।)
ভূমিকা: ছাত্রজীবন হলো মানবজীবন গঠনের শ্রেষ্ঠ সময়। ইংরেজিতে একটি প্রবাদ আছে ""Student life is seedtime of life"" অর্থাৎ জীবনের বীজ বপনের সময় হচ্ছে ছাত্রজীবন। প্রকৃতপক্ষে, মানব চরিত্রের মহৎ গুণাবলীগুলো আয়ত্ত করার উপযুক্ত সময় এই ছাত্রজীবন। কেবলমাত্র অধ্যয়নই ছাত্রজীবনের একমাত্র কর্তব্য হতে পারে না বরং একজন ছাত্রের অধ্যয়নের পাশাপাশি নিজেকে মহৎ মানুষ হিসেবে গড়ে তুলতে আরো অনেক দায়িত্ব-কর্তব্য পালন করতে হয়। দেশ ও জাতির উন্নতির লক্ষ্যে প্রতিটি ক্ষেত্রেই ছাত্রদের সচেতনভাবে দায়িত্ব পালন অপরিহার্য।
ছাত্রসমাজ ও জাতীয় দায়িত্ব: ছাত্রজীবনে অবশ্য পালনীয় দায়িত্বের প্রধান দুটি অংশ। প্রথমত, নিজেকে অনুসরণীয় আদর্শ হিসেবে প্রতিষ্ঠিত করে তোলা; দ্বিতীয়ত, দেশ ও জাতির অগ্রগতির ধারক ও বাহক হিসেবে কাজ করে যাওয়া। ছাত্ররাই হলো জাতির ভবিষ্যৎ নির্মাতা, ভবিষ্যৎ সম্ভাবনার প্রতীক, সভ্যতা ও সংস্কৃতির ধারক-বাহক। ছাত্ররাই জাতির আর্থ-সামাজিক, সাংস্কৃতিক, রাজনৈতিক ক্ষেত্রে অগ্রণী ভূমিকা পালন করে জাতিকে বিশ্ব দরবারে সর্বোচ্চ সম্মানে অধিষ্ঠিত করতে পারে। ফলে স্বভাবতই, জাতির প্রতি ছাত্রদের দায়িত্ব-কর্তব্য, অন্যান্য সাধারণ নাগরিকদের তুলনায় অনেক বেশি। যুগে যুগে ছাত্ররাই দেশ ও জাতি গঠনে গুরুত্বপূর্ণ ভূমিকা পালন করে আসছে। এমনকি জাতির ভবিষ্যৎ সংকটকালেও একমাত্র আশা-ভরসা এই তরুণ প্রাণোচ্ছ্বল, নিঃস্বার্থপরায়ণ ছাত্রসমাজ।
অধ্যয়ন ও অধ্যবসায়: বলা হয়- “ছাত্রনং অধ্যয়নং তপঃ” অর্থাৎ অধ্যয়নই হচ্ছে ছাত্রদের একমাত্র তপস্যা। দেশ ও জাতি গঠনে অংশ নিতে হলে ছাত্রদের উচিত কঠোর অধ্যবসায়ে নিজেকে দক্ষ ও যোগ্য করে গড়ে তোলা। দেশ পরিচালনার গুরুদায়িত্ব পালন করতে হলে গোটা ছাত্রসমাজকে উপযুক্ত এবং সঠিক শিক্ষায় শিক্ষিত হতে হবে। নিরক্ষর, শ্রমবিমুখ, অলস জনগোষ্ঠী কখনোই জাতিগঠনে সহায়ক শক্তি হতে পারে না বরং জাতির জন্য তারা বোঝা স্বরূপ। একটি দেশের সাফল্যের প্রথম শর্ত, সেই জাতিকে সুশিক্ষায় শিক্ষিত করা এবং পরবর্তী শর্ত, কঠোর ধৈর্যশীল ও অধ্যবসায়ী করে গড়ে তোলা। আর তাই ছাত্রদের প্রথম এবং প্রধান দায়িত্ব নিজেকে পরবর্তী কর্মজীবনের জন্য যোগ্য করে তৈরি করা এবং নিজ নিজ দায়িত্ব সঠিকভাবে পালনের মাধ্যমে দেশগঠনে অংশ নেয়া।
ছাত্রসমাজ ও সমাজসেবা: একথা সর্বজনবিদিত যে, ছাত্ররাই যাবতীয় সমাজসেবামূলক কাজে একান্ত নিঃস্বার্থভাবে সর্বাগ্রে এগিয়ে আসে। বস্তুত সেবাধর্মের মাধ্যমে জীবনকে মহত্তর করে তুলতে ছাত্ররা সদা সচেষ্ট। যেকোনো প্রাকৃতিক দুর্যোগ, বন্যা, জলোচ্ছ্বাস, দুর্ভিক্ষ-মহামারী, দুর্ঘটনা, যুদ্ধ-বিগ্রহে পীড়িত অসহায় মানুষের পাশে ছাত্ররাই সবার আগে সাহায্যের হাত বাড়িয়ে দেয়। কোনো প্রকার যশ বা খ্যাতি পাওয়ার আশা না করেই তারা বিপন্ন মানুষের জন্য প্রয়োজনীয় খাদ্য, বস্ত্র, বিশুদ্ধ পানীয়, রক্তদান, চিকিৎসাসেবা এবং ওষুধ সরবরাহ করে থাকে। প্রকৃতপক্ষে, ছাত্রজীবনই হলো সমাজসেবা চর্চার প্রথম এবং গুরুত্বপূর্ণ ক্ষেত্র।
ছাত্রসমাজ ও রাজনীতি: মহাত্মা গান্ধী বলেছেন- ""The Students are the future leaders of the country who could fulfill country's hopes being capable."" উপমহাদেশীয় রাজনীতির অঙ্গনের একটা বড় জায়গা দখল করে আছে ছাত্ররা। এ অঞ্চলের বড় বড় আন্দোলন, মুক্তিসংগ্রামগুলোর পরিচালনা করেছে মূলত ছাত্ররাই। যখনই কোনো অন্যায় মাথাচাড়া দিয়ে ওঠার চেষ্টা করেছে তখনই দেশ ও জাতির স্বার্থে ছাত্ররাই প্রতিবাদে মুখর হয়েছে। আজকের বাংলাদেশ গঠনের পেছনে সর্বাধিক ভূমিকা রেখেছে এ দেশের ছাত্ররাই। ব্রিটিশ বিরোধী আন্দোলন থেকে শুরু করে পাকিস্তানি স্বৈরশাসকের বিরুদ্ধে একের পর এক প্রতিবাদ ভাষা আন্দোলন, গণ-অভ্যুত্থান, সর্বোপরি ১৯৭১-এর মুক্তিযুদ্ধের মধ্য দিয়ে স্বাধীন বাংলাদেশের জন্মের পেছনে অগ্রণী ভূমিকা পালন করেছে ছাত্রসমাজ। যদিও বর্তমানে ছাত্র রাজনীতি ব্যাপকভাবে সমালোচিত হচ্ছে তবু ইতিহাসে এর অবদান অস্বীকার করার উপায় নেই।
ছাত্র সমাজের সাংস্কৃতিক অবদান: জাতীয় সংস্কৃতির বিকাশে ছাত্রসমাজের ভূমিকা সবচেয়ে বেশি। প্রকৃতপক্ষে বিশ্বের কাছে নিজেদের সৃষ্টিশীলতা দ্বারা একটি জাতির সাংস্কৃতিক পরিচয় তুলে ধরতে পারে ছাত্রসমাজ। একই সঙ্গে তারা সাহিত্যের বিভিন্ন শাখা, শিল্প, ইতিহাস এবং ভাষাবিজ্ঞান চর্চার মাধ্যমে জাতীয় সংস্কৃতিকে সমৃদ্ধ করতে পারে। আর এর ফলে দেশ ও জাতির উন্নতি ত্বরান্বিত হয়।
সামাজিক সমস্যা নিরসনে ছাত্রসমাজ: দেশের সচেতন জনগোষ্ঠীর একটা বড় অংশ ছাত্রসমাজ। আর তাই ছাত্রসমাজের ঐক্যবদ্ধ প্রচেষ্টায় জাতীয় ও সামাজিক বিভিন্ন সমস্যা অতি দ্রুত লাঘব করা সম্ভব। তৃতীয় বিশ্বের অনুন্নত ও উন্নয়নশীল দেশগুলোর সবচেয়ে বড় সমস্যা মাত্রাতিরিক্ত হারে জনসংখ্যা বৃদ্ধি। অত্যধিক জনসংখ্যা এসব দেশের উন্নতির পথে প্রধান অন্তরায়। দেশের ও সমাজের প্রয়োজনে ছাত্ররা জনসংখ্যা বৃদ্ধি রোধে পদক্ষেপ গ্রহণ করতে পারে। ছোট পরিবারের সুবিধা এবং বড় পরিবারের অসুবিধাসহ জনসংখ্যার ব্যাপক বৃদ্ধিতে দেশের আর্থ-সামাজিক উন্নয়ন কীভাবে ক্ষতিগ্রস্ত হচ্ছে, জনসংখ্যা নিয়ন্ত্রণের উপায় প্রভৃতি বিষয় সম্পর্কে নিজ নিজ এলাকায় সচেতনতামূলক ক্যাম্পেইন করার মাধ্যমে ছাত্রসমাজ দেশের অজ্ঞ মানুষদেরকে সচেতন করে তুলতে পারে। এর মাধ্যমে জনসংখ্যা বৃদ্ধির মতো মারাত্মক সমস্যা অনেকাংশে লাঘব হবে। শিক্ষাঙ্গনে সন্ত্রাস বর্তমানে সমাজ, দেশ সর্বোপরি রাষ্ট্রের জন্যই হুমকি স্বরূপ। এর ফলে ছাত্রদের স্বাভাবিক লেখাপড়ার পরিবেশ এবং জীবনযাত্রা ব্যাহত তো হচ্ছেই জাতিও মারাত্মকভাবে ক্ষতিগ্রস্ত হচ্ছে। এই সমস্যা নিরসনে কর্তৃপক্ষের হস্তক্ষেপের পাশাপাশি ছাত্রদের ঐক্যবদ্ধ প্রচেষ্টা অপরিহার্য। বর্তমান বিশ্বজুড়ে রাজনৈতিক অস্থিরতার কারণে বৃদ্ধি পাচ্ছে দুর্নীতি-সন্ত্রাসবাদ, জঙ্গিবাদ, সাম্প্রদায়িকতা, রাষ্ট্রদ্রোহিতা এবং ক্ষমতা ও আইনের অপব্যবহার। এর ফলে জাতির অস্তিত্বে সংকট দেখা দিয়েছে। ছাত্রসমাজের সম্মিলিত, কঠোর আন্দোলনের মাধ্যমে রাষ্ট্র ও সমাজ এসব আগ্রাসনের হাত থেকে রক্ষা পেতে পারে। ছাত্ররাই জাতির ভবিষ্যৎ পথ নির্দেশক। অতএব, ছাত্ররা ন্যায়-নীতি ও সততার দীক্ষায় দিক্ষিত হয়ে ঘুষ, দুর্নীতি, রাষ্ট্রদ্রোহীতা, সাম্প্রদায়িকতাসহ সকল প্রকার অনৈতিক কার্যকলাপের বিরুদ্ধে সোচ্চার হয়ে জাতিকে সামনের দিকে নিয়ে যেতে পারে।
শিক্ষা বিস্তারে ছাত্রসমাজ: শিক্ষা ব্যতীত কোনো জাতির উন্নতি সম্ভব নয়। বলা হয়ে থাকে- “শিক্ষাই জাতীর মেরুদন্ড।” কিন্তু সচেতনতা ও অর্থনৈতিক অসচ্ছলতার কারণে জাতি শিক্ষার আলো থেকে অনেকাংশে বঞ্চিত হচ্ছে। জাতিকে নিরক্ষরতার কালো ছোবল থেকে মুক্ত করতে ছাত্ররাই সবচেয়ে বেশি কার্যকর পদক্ষেপ গ্রহণ করতে পারে। একজন ছাত্র তার শিক্ষার আলো দিয়ে চারপাশের নিরক্ষর মানুষগুলোর জীবন আলোকিত করতে পারে। যদিও পথশিশুদের শিক্ষাদান, নৈশ বিদ্যালয় পরিচালনা, বয়স্কদের সাক্ষরতা প্রদান প্রভৃতি কর্মসূচিতে অনেক আগে থেকে ছাত্ররা গুরুত্বপূর্ণ ভূমিকা রাখছে। তবে আরো ব্যাপকভাবে ও বিস্তৃত পরিসরে পদক্ষেপ গ্রহণ করতে হবে। ছাত্ররা ছুটির সময় এবং অবসরে বয়স্কশিক্ষা কেন্দ্র, গণশিক্ষা কেন্দ্র, নৈশ বিদ্যালয় এবং অস্থায়ী বিদ্যালয়ে স্বেচ্ছাশ্রমভিত্তিক কর্মী হিসেবে দায়িত্ব পালন করে নিরক্ষরতা দূরীকরণে অংশ নিতে পারে। কেবল সাক্ষরতা দান করলেই চলবে না, একই সঙ্গে কৃষিবিজ্ঞান, বিজ্ঞান ও প্রযুক্তি, কুসংস্কার, স্যানিটেশন পদ্ধতি প্রভৃতি সম্পর্কেও মানুষকে সচেতন করতে হবে। এভাবে নিজ নিজ এলাকায় ছাত্ররা সম্মিলিতভাবে নিরক্ষরতা দূরীকরণের পদক্ষেপ গ্রহণ করলে, নিরক্ষরতার অভিশাপ থেকে জাতি মুক্তি পাবে।
অর্থনৈতিক উন্নয়নে ছাত্রসমাজের ভূমিকা: দেশের অর্থনৈতিক উন্নয়নেও ছাত্রসমাজ কার্যকর ভূমিকা পালন করতে পারে। কৃষি ও শিল্পে বৈজ্ঞানিক প্রযুক্তি ব্যবহারের মাধ্যমে উৎপাদন ও জাতীয় আয় বৃদ্ধিতে ছাত্ররা অংশ নিতে পারে। নিজেদের উদ্যোগে প্রযুক্তি নির্ভর কৃষি, মৎস্য চাষ, পশু ও হাঁস-মুরগীর খামার প্রতিষ্ঠার মাধ্যমে আত্মকর্মসংস্থান সৃষ্টি করে বেকারত্ব নিরসনেও অংশ নিয়ে দেশের অর্থনৈতিক উন্নয়ন ত্বরান্বিত করতে ছাত্রসমাজের বিকল্প নেই।
উপসংহার: ছাত্রদের সফলতা ব্যর্থতার উপর নির্ভর করে জাতির সুখ-সমৃদ্ধি, উন্নয়ন অগ্রগতি। আমাদের দেশসহ তৃতীয় বিশ্বের অন্যান্য অনুন্নত ও উন্নয়নশীল দেশগুলোতে ছাত্রসমাজই অন্যতম প্রধান ভরসাস্থল। ছাত্ররা যদি সকল স্বার্থের ঊর্ধ্বে উঠে জাতি গঠনে সক্রিয়ভাবে অংশ নেয় তবেই জাতি মুক্তি লাভ করবে এবং বীরদর্পে এগিয়ে যেতে পারবে উন্নতির পথে।"
জাতি গঠনে ছাত্র সমাজের ভূমিকা,"সমাজ গঠনে ছাত্রসমাজ / সমাজে ছাত্রদের ভূমিকা
ভূমিকাঃ

সাফল্য হলো ছোট ছোট প্রচেষ্টার এক সামষ্টিক ফলাফল যার শুরুটা হয় ছাত্রজীবনেই।

— রবার্ট কোলিয়ার

কোন দেশের ভবিষ্যৎ কান্ডারী হচ্ছে সে দেশের ছাত্রসমাজ। কোন দেশের সাফল্য, অগ্রগতি অনেকাংশে নির্ভর করে ছাত্রসমাজের উপর। যে দেশের ছাত্রসমাজ দেশপ্রেম, সততা, আত্মত্যাগ, আত্মবিশ্বাসের মন্ত্রে দিক্ষীত সে দেশের উন্নতি অবশ্যম্ভাবী। দেশের যেকোন দুঃসময়ে সর্বপ্রথম যারা এগিয়ে আসে তারা হচ্ছে সে দেশের ছাত্রসমাজ। কোন দেশের সমাজের উন্নয়ন বা দেশ গঠন – কোনোটি ছাত্রসমাজের অংশগ্রহণ ব্যতীত সম্ভব নয়৷

ছাত্রদের ভূমিকার স্বরূপঃ

কথায় আছে “Student life is seedtime of life” অর্থাৎ জীবনের বীজ বপনের সময় হচ্ছে ছাত্রজীবন।

বলা বাহুল্য, ছাত্রদের হাতেই নিহিত থাকে দেশের উন্নয়নের বীজ৷ ছাত্ররা তাদের ছাত্রজীবনে অর্জিত শিক্ষা কাজে লাগিয়ে দেশকে উন্নতির শিখরে নিয়ে যায়। দেশ পরিচালনার যোগ্যতা অর্জনের প্রকৃত সময় ছাত্রজীবন। এ সময় ছাত্ররা আর্থসামাজিক, সাংস্কৃতিক ও রাজনৈতিক অঙ্গনে প্রত্যক্ষ ও পরোক্ষভাবে জড়িত থাকে। ঐক্যবদ্ধ প্রচেষ্টাকে সাথে নিয়েই ছাত্ররা দেশকে একধাপ করে করে এগিয়ে নিয়ে যায়৷

ছাত্রসমাজের লক্ষ্যঃ 

যদি বলা হয় ছাত্রজীবনের একমাত্র লক্ষ্য বই মুখস্থ করে পরীক্ষায় ভালো নাম্বার পাওয়া তবে তা হবে গতানুগতিক ধারার চিন্তা। ছাত্রসমাজের প্রকৃত লক্ষ্য হওয়া উচিত জ্ঞান অর্জন করা। যে জ্ঞানের ছটায় তারা সমাজকে আলোকিত করবে, দেশ থেকে অজ্ঞতা মুছে দেবে৷ Students are the architect of the country. প্রত্যেকের জীবনে একটি নির্দিষ্ট লক্ষ্য থাকবে এমনটা স্বাভাবিক। ছাত্রজীবন শেষে সকলে তাদের নির্দিষ্ট কর্মক্ষেত্রে প্রবেশ করে৷ কিন্তু, ছাত্রসমাজের প্রথম লক্ষ্য হওয়া উচিত ঐক্যবদ্ধভাবে সমাজের কল্যাণ সাধনের উদ্দেশ্যে কাজ করে যাওয়া।

ছাত্রসমাজের দায়িত্বঃ

ছাত্রসমাজের প্রথম দায়িত্ব হচ্ছে অধ্যয়ন৷ কারণ, কর্মজীবনে প্রবেশের প্রস্তুতি পর্ব হচ্ছে ছাত্রজীবন। তবে, নৈতিক চরিত্র গঠনের মাধ্যমে দেশের কল্যাণে এগিয়ে আসার দায়িত্বও কিন্তু ছাত্রসমাজের উপর ন্যস্ত থাকে। বাবা-মা, পরিবারের প্রতি যেমন আমাদের কিছু দায়িত্ব থাকে তেমনি একটি সুন্দর দেশ গঠনের দায়িত্ব থেকে সমাজের কেউ নিজেকে সরিয়ে রাখতে পারেনা।

ছাত্রসমাজ ও দেশগঠনঃ

ভাষা আন্দোলন কিংবা মুক্তিযুদ্ধ- ছাত্রসমাজের অংশগ্রহণ ব্যতীত দেশের ইতিহাসের এইসব গুরুত্বপূর্ণ অধ্যায় অসম্পূর্ণ থেকে যেত৷ ১৯৫২ সালে যদি ছাত্ররা নিজেদের প্রাণ বাজি রেখে “রাষ্ট্রভাষা বাংলা চাই ” শ্লোগানে গলা না মেলাতো তবে আজ আমরা বাংলাকে আমাদের রাষ্ট্র ভাষা হিসেবে পেতাম না৷ আর ১৯৭১ সালের মুক্তিযুদ্ধে তো সবচেয়ে বেশি অবদান ছিল ছাত্রসমাজের, ইতিহাস তার সাক্ষী। দেশগঠনে ছাত্রসমাজের ভূমিকা অপরিহার্য। যে দেশের ছাত্রসমাজ সততা নিষ্ঠার মন্ত্রে দিক্ষীত সে দেশের উন্নয়নের ভিত ততই মজবুত।

সমাজসেবায় ছাত্রসমাজঃ

সমাজের প্রতি আমাদের সকলেরই কিছুনা কিছু দায়িত্ব থাকে। আর এই অলিখিত দায়িত্ব সর্বাপেক্ষা বেশি ন্যস্ত থাকে ছাত্রদের ওপর। সমাজকে এগিয়ে নিতে হলে সর্বপ্রথম দরকার হয় জনসচেতনতা সৃষ্টি করা৷ নিরক্ষরতা দূরীকরণ, ডেঙ্গুর প্রকোপের বিরুদ্ধে জনসচেতনতা সৃষ্টি, পরিবেশকে পরিচ্ছন্ন রাখা, দুর্যোগ প্রবণ এলাকার মানুষের পাশে এসে দাঁড়ানো এসব সামাজিক কর্মকাণ্ডে এগিয়ে আসা ছাত্রসমাজের নৈতিক কর্তব্য। ভবিষ্যতের দেশগড়ার কারিগরদের অংশগ্রহণে একদিন সমাজ হয়ে উঠবে সুন্দর।

পল্লী উন্নয়ন ও ছাত্রসমাজঃ

গ্রামপ্রধান দেশ বাংলাদেশ। প্রায় ৮৫ হাজার গ্রাম নিয়ে গঠিত আমাদের দেশ। কিন্তু, দুঃখের বিষয় এখনো আমাদের দেশের প্রত্যন্ত অঞ্চলের অনেক গ্রাম উন্নয়নের আলোকছটা থেকে অনেকটা দূরে রয়েছে। আর এই সব গ্রাম পরিবর্তনের দায়িত্বটা নিতে হবে ছাত্রসমাজকে। সুষম উন্নয়ন শব্দটা শুধু পরীক্ষার খাতা  অবধি সীমাবদ্ধ না রেখে বাস্তবে তার প্রয়োগ করতে হবে। কারণ, গ্রামকে অন্ধকারে নিমজ্জিত রেখে শুধু উন্নয়ন শহরকেন্দ্রিক হলে একটা দেশ কখনো পুরোপুরি উন্নত হতে পারবেনা।

নিরক্ষরতা দূরীকরণ ও ছাত্রসমাজঃ

বর্তমানে বাংলাদেশে নিরক্ষরতার হার ৪০ দশমিক ১৪ শতাংশ। বাংলাদেশের মত দরিদ্র প্রধান দেশে নিরক্ষতা দূরীকরণ বড় একটি চ্যালেঞ্জ। দরিদ্র পরিবারের কাছে পড়ালেখা মানে এক ধরনের বিলাসিতা ছাড়া আর কিছু নয়। কিন্তু শিক্ষা ছাড়া কখনোই কোন জাতির পক্ষে এগিয়ে যাওয়া সম্ভব নয়। আর এই নিরক্ষরতা দূরীকরণের চ্যালেঞ্জ মোকাবেলায় ছাত্রদের এগিয়ে আসার কোন বিকল্প নেই। তাদের লক্ষ্য হওয়া উচিত নিজে যেটুকু বিদ্যা অর্জন করবে তা ছড়িয়ে দিতে হবে আর দশজন পিছিয়ে পড়া মানুষের মাঝে। তাদের অংশগ্রহণে একদিন দেশের প্রতিটি ঘরে ঘরে শিক্ষার আলো পৌঁছে যাবে।

গণশিক্ষা বিস্তারে ছাত্রসমাজের ভূমিকাঃ

দেশের মোট জনসংখ্যার  ২০-৩০ শতাংশ উচ্চ ডিগ্রিধারী যদি অন্তত ৫ জনকে সাক্ষর করার দায়িত্ব নেয় তবে ধীরে ধীরে তা পরিণত হবে গণশিক্ষার আন্দোলনে। কথায় আছে, শিক্ষাই জাতির মেরুদণ্ড। যতই নতুন ব্রীজ, রাস্তাঘাট তৈরি করা হোক না কেন যদি দেশের সিংহভাগ মানুষ অশিক্ষিত থেকে যায় তবে এই স্থাপনা সংরক্ষণের বিন্দুমাত্র জ্ঞান সে নিরক্ষর জনগোষ্ঠীর থাকবেনা। ছাত্রসমাজকে নিজের দেশের জন্য নিরক্ষর জনগোষ্ঠীকে নূন্যতম শিক্ষিত করার দায়ভার নিজেদের কাঁধে তুলে নিতে হবে৷ অবসর সময়ে তারা বিভিন্ন ক্যাম্প করে, নিজেদের মধ্যে সময় ভাগ করে নিয়ে ধীরে ধীরে গণশিক্ষার প্রসারে ভুমিকা পালন করতে পারে।

স্বাস্থ্যসেবা ও ছাত্রসমাজঃ

কথায় আছে, “স্বাস্থ্য সকল সুখের মূল”। কিন্তু, এমন অনেক পরিবার আছে যাদের নুন আনতে পান্তা ফুরায়। তাদের কাছে চিকিৎসা বরাবরই ব্যয়বহুল৷ আমাদের দেশের সরকার সরকারি হাসপাতালগুলোতে বিনামূল্যে ঔষুধ সরবারাহ করলেও দুর্নীতির কবলে পরে সেই ঔষুধ আর সাধারণ মানুষের কাছে পৌঁছাতে পারেনা। মেডিকেল পড়ুয়া ছাত্রদের উচিত নিজেদের সময় থেকে কিছুটা সময় অন্তত পিছিয়ে পড়া মানুষের জন্য ব্যয় করা। ছাত্রসমাজ এগিয়ে আসলে টাকার অভাবে মৃত্যু এই শিরোনাম হয়তো আর আমাদের চোখে পড়বেনা।

জনসংখ্যা নিয়ন্ত্রণ ও ছাত্রসমাজের ভূমিকাঃ

সমস্যা জর্জরিত বাংলাদেশের জন্য জনসংখ্যা বৃদ্ধি প্রধান সমস্যাগুলোর একটি। ধর্মীয় কারণে হোক বা নিরক্ষরতার কারণে- জনসংখ্যা বৃদ্ধির সমস্যা মোকাবেলা বেশ কষ্টসাধ্য আমাদের দেশের জন্য। ছাত্রদের ওপর সাধারণ মানুষের আস্থা বরাবরই অটল। ছাত্রসমাজের উচিত তাদের মত করে সমাজের কাছে অতিরিক্ত জনসংখ্যার কারণে দেশে কি ধরনের সমস্যা সৃষ্টি হতে পারে তা তুলে ধরা৷

কৃষি উন্নয়নে ছাত্রসমাজের ভূমিকাঃ

বাংলাদেশ কৃষিপ্রধান দেশ। কৃষকেরা এই দেশের মূল চালিকাশক্তি। কিন্তু কৃষিক্ষেত্রে উন্নত প্রযুক্তির ব্যবহার সেভাবে চোখে পড়েনা৷ উন্নত প্রযুক্তি ছাড়া কোন দেশের পক্ষে বর্তমানে এগিয়ে যাওয়া সম্ভব নয়। তাই ছাত্রদের প্রযুক্তির জ্ঞান শুধু পরীক্ষার খাতায় সীমাবদ্ধ না রেখে বাস্তবে প্রয়োগ করতে হবে৷ কোন সার ব্যবহার করলে উৎপাদন বৃদ্ধি পাবে, কোন কীটনাশক ব্যবহারে ফসল পোকামুক্ত থাকবে এইসব কৃষকদের সচেতন করার দায়িত্ব ছাত্রদের নিতে হবে৷

কর্মসংস্থান সৃষ্টিতে ছাত্রসমাজঃ

বেকারত্ব দেশ ও ব্যক্তি উভয়ের জন্যই অভিশাপস্বরূপ৷ বেকারত্ব সমস্যা সমাধানের শক্তিশালী অস্ত্র হতে পারে চাকরির আশায় না থেকে উদ্যোক্তা হিসেবে নিজেকে গড়ে তোলার মনোভাব। নিজ নিজ গ্রামে খামার, মাছ চাষ, মৌসুমী ফলের চাষ যেমন ব্যক্তিকে সাবলম্বী করে তোলে তেমনি আরো অনেক লোকের কর্মসংস্থানের সৃষ্টি করে। এতে করে দেশের বেকারত্বের সমস্যা যেমন লাঘব হয় তেমনি গ্রামের উন্নতি হয়। বর্তমানে নিজেদের দক্ষতা কাজে লাগিয়ে ইন্টারনেট ব্যবহার করে অনেক ছাত্র ফ্রিল্যান্সার হিসেবে কাজ করছে৷

পরিবেশ রক্ষায় ছাত্রসমাজঃ

বর্তমান বিশ্বে পরিবেশের জন্য সবচেয়ে বড় হুমকি গ্রীণ হাউজ ইফেক্ট। চারপাশের নগরায়নে আমরা হারাচ্ছি আমাদের সবুজ বনায়ন। সমুদ্রের বরফ গলা, বন উজাড়ের মত সমস্যা দিন দিন বেড়েই চলেছে। কোন দেশের ২৫% বনভূমি থাকা আবশ্যক হলেও আমাদের দেশে তার পরিমাণ ১৫ দশমিক ২৮ শতাংশ। দেশের ছাত্র সংখ্যা নেহাৎ কম নয়। ছাত্রসমাজের সিংহভাগ যদি তাদের শিক্ষাঙ্গনে, বাসস্থানের আশেপাশে বৃক্ষরোপন করে তবে আমাদের দেশের বনভূমির পরিমাণ বৃদ্ধির পাশাপাশি প্রাকৃতিক দুর্যোগের ক্ষয়ক্ষতি অনেকাংশে রোধ পাবে৷

দুর্নীতি দমনে ছাত্রসমাজের ভূমিকাঃ

“দুর্নীতি জাতির অন্তরায়” এই ভাবসম্প্রসারণ প্রত্যেক শিক্ষার্থীর কাছে ভীষণ পরিচিত। “বাংলাদেশ দুর্নীতিতে পরপর পাঁচবারের চ্যাম্পিয়ন ” এটিও দেশের জন্য সুখকর কোন রেকর্ড নয়। বর্তমানে দুর্নীতিতে বাংলাদেশের অবস্থান ১৩তম। নিজের অ্যাসাইনমেন্ট অন্য কাউকে দিয়ে করানো, অন্যের কাছ থেকে পরীক্ষায় দেখে লেখা এসব কিন্তু দুর্নীতির বাইরে নয়। দুর্নীতি দমনের শিক্ষার শুরুটা ছাত্রজীবন থেকেই শুরু হওয়া প্রয়োজন। কারণ, ছাত্ররাই দেশের ভবিষ্যৎ কান্ডারী। সমাজ গঠনে ছাত্রসমাজের ভূমিকা তাই অস্বীকার করার কোন উপায় নেই।

প্রাকৃতিক দুর্যোগ মোকাবেলায় ছাত্র সমাজের ভূমিকাঃ

কোন দেশের ভবিষ্যৎ কর্ণধার সে দেশের তরুণ ছাত্রসমাজ। তাই, দেশে কোন বিরূপ পরিস্থিতি বা দেশ দুর্যোগের কবলে পড়লে সবার এগিয়ে আসে সে দেশের ছাত্রসমাজ। এ সময় বিভিন্ন শিক্ষা প্রতিষ্ঠানের ছাত্রদের দুর্যোগ কবলিত স্থানের মানুষ জনদের নিরাপদ স্থানে সরিয়ে নিতে, তাদের জন্য খাবার, বিশুদ্ধ জল, ত্রান সংগ্রহ করতে দেখা যায়। যে সমস্ত মানুষ প্রাকৃতিক বিপর্যয়ের কারণে তাদের ঘরবাড়ি হারিয়েছে বহু তরুণেরা তাদের জন্য ত্রান সংগ্রহ করে নতুন করে পুনর্বাসনের ব্যবস্থা করে৷

সংস্কৃতি চর্চায় ছাত্রসমাজের ভূমিকাঃ

কোন দেশকে পুরো বিশ্বের কাছে সম্মানের সাথে তুলে ধরার অন্যতম মাধ্যম হচ্ছে সংস্কৃতি। বর্তমানে তথ্য প্রযুক্তির যুগে পুরো বিশ্বই যেন “গ্লোবাল ভিলেজ”। একুশ শতকে দাঁড়িয়ে নিজের দেশের সংস্কৃতিকে খুব সহজে বিশ্বের সামনে তুলে ধরা যায়। তরুণরা সুষ্ঠু সাংস্কৃতিক চর্চার মাধ্যমে দেশের ঐতিহ্যকে আরো সমৃদ্ধ করবে। সাহিত্যের বিভিন্ন শাখা, শিল্প, ইতিহাস এবং ভাষাবিজ্ঞান চর্চার মাধ্যমে জাতীয় সংস্কৃতিকে সমৃদ্ধ করার অলিখিত দায়িত্ব দেশের ছাত্রসমাজের।

কুসংস্কার দূরীকরণে ছাত্রসমাজের ভুমিকাঃ

জিন, ভূত, পানিপোড়া এইসব শব্দের সাথে প্রত্যন্ত অঞ্চলের মানুষ খুব পরিচিত। বাংলাদেশে এমনো অনেক গ্রাম আছে যেখানে সর্দি-জ্বরেও তারা হুজুরের কাছে  পানিপোড়ার জন্য ছুটে। এসব কুসংস্কার আর অন্ধবিশ্বাসের জেরে অনেক অসাধু লোক তাদের আখের গুছিয়ে নিচ্ছে। ছাত্রদের এসব কুসংস্কারের বিরুদ্ধে আওয়াজ তুলতে হবে। এসকল অসাধু ব্যবসায়ীর মুখোশ সকলের সামনে খুলে দিতে হবে।

সম্প্রীতি রক্ষায় ছাত্রসমাজঃ

“ শুন হে মানুষ ভাই, সবার উপরে মানুষ সত্য তাহার উপরে নাই ”

কবি চন্ডীদাস তার এই দুলাইনের উক্তিতেই বুঝিয়ে দিয়েছেন আমাদের সবচেয়ে বড় পরিচয় আমরা সকলে মানুষ। ছাত্রদের মধ্যে কখনো সাম্প্রদায়িক মনোভাব পুষে রাখা উচিত নয়। সমাজকে সুন্দর রাখতে সর্বপ্রথম প্রয়োজন সম্প্রীতি। হিংসা-বিদ্বেষ দূরে রেখে নিজ ধর্মের প্রতি বিশ্বাস রেখে সমাজের সকলে যদি একতা বজায় রাখে তবে দেশের জন্য একটি সুন্দর ভবিষ্যৎ অপেক্ষায় থাকে৷ শিক্ষার্থীদের কখনোই উচিত নয় সাম্প্রদায়িক মনোভাব পুষে রাখা। কারণ, তাদের উপর নির্ভর করে থাকে একটি দেশের ভবিষ্যৎ।

উপসংহারঃ

“Education is the most powerful weapon you can use to change the world.” —B.B. King

শিক্ষার মত শক্তিশালী হাতিয়ারের বিকল্প খুঁজে পাওয়া মুশকিল। শিক্ষা যদি হাতিয়ার হয় তবে শিক্ষার্থীরা হচ্ছে সে হাতিয়ারের চালক৷ অর্জিত শিক্ষাকে ছাত্রসমাজ কিভাবে বাস্তব জীবনে কাজে লাগাচ্ছে সেটির উপর নির্ভর করে কোন শিক্ষার্থী কতটা প্রকৃত জ্ঞান অর্জন করলো সেটি। যে শিক্ষা দেশের উন্নয়নে কাজে লাগেনা সেটি শুধু পুঁথিগত বিদ্যা হয়েই পরীক্ষার খাতায় সীমাবদ্ধ থাকে৷ সকলের জীবনের ভবিষ্যৎ সাফল্য নির্ধারণের প্রথম ধাপ হচ্ছে ছাত্রজীবন। রবার্ট কোলিয়ার বলেছেন-

“সাফল্য হলো ছোট ছোট প্রচেষ্টার এক সামস্টিক ফলাফল যার শুরুটা ছাত্রজীবনেই।”"
জাতি গঠনে ছাত্র সমাজের ভূমিকা,"ভূমিকা : একজন ছাত্র কেবল শিক্ষার্থীই নয়, দেশের একজন সম্ভাব্য সুনাগরিকও বটে। বিদ্যার্জনের মাধ্যমে নিজের জীবনকে গড়ে তােলার পাশাপাশি তারা নিজের দেশকেও গড়ে তােলার অনুপ্রেরণা পায়। নিজের অজান্তেই তাদের মনে দেশপ্রেমের মহৎ আদর্শ জেগে ওঠে। আর তাই দেখা যায়, ছাত্ররাই দেশ ও জাতির দুর্দিনে সর্বাগ্রে পাশে দাঁড়ায়। দেশ ও দেশের মানুষকে ভালােবেসে ছাত্ররা অকাতরে জীবন বিলিয়ে দিতে দ্বিধা করে না। তাদের দেশপ্রেম অতুলনীয়। 

ছাত্রসমাজের লক্ষ্য : বর্তমান যুগে অধ্যয়নই ছাত্রদের একমাত্র তপস্যা নয়। যদিও অধ্যয়ন ছাত্রের জন্য একান্ত আবশ্যক, তথাপি ঐ চিরাচরিত পুরানাে কথার মাঝে ছাত্রদের বিলিয়ে দিলে চলবে না। দেশকে ফুলে, ফলে সুশােভিত করে তােলার মাঝে নিজ জীবনকে বিকশিত করে তুলতে হবে। ছাত্রসমাজের মূল লক্ষ্য দেশকে মনের মতাে করে গঠন করা। প্রতিটি ছাত্রেরই জীবনের লক্ষ্য থাকে। অনেক বড়াে কবি, সাহিত্যিক, ডাক্তার, ইঞ্জিনিয়ার, দার্শনিক ইত্যাদি হওয়া যেকোনাে একজন ছাত্রের জন্য লক্ষ্য হতে পারে । কিন্তু দেখা যায় যে, প্রত্যেকেই তাদের লক্ষ্যে পৌছে নিজেদের কাজের মাধ্যমে পরিণামে দেশকেই গঠন করছে। তাই গভীরভাবে চিন্তা। করলে দেখা যায় যে, Students are the architect of the country. সুতরাং আজকের ছাত্ররাই আগামী দিনে দেশ ও জাতির নেতা । তাই ছাত্রজীবন থেকে সমাজ গঠনের চিন্তা মাথায় রেখে ছাত্রসমাজকে গঠনমূলক কাজে অংশগ্রহণ করতে হবে এবং দেশ গঠনের জন্য জীবনকে গড়ে তুলতে হবে । 
দেশ গঠনে ছাত্রসমাজের করণীয় : আমাদের দেশ যখন পরাধীন ছিল তখন স্বাধীনতা অর্জনের জন্য ছাত্ররা এগিয়ে এসে গুলি, কামান, বন্দুকের সামনে বুক পেতে দিয়েছিল । আজ আমাদের দেশ স্বাধীন হয়েছে। ভবিষ্যৎ জীবনে দেশের অগ্রগতি, দেশকে সুষ্ঠু এবং সুন্দরভাবে গড়ে তােলা এবং দেশ-পরিচালনার জন্য ছাত্রসমাজকে তৈরি হতে হবে। কেননা, ভবিষ্যতে দেশ-পরিচালনার দায়দায়িত্ব ছাত্রসমাজকেই নিতে হবে। আজকের ছাত্র আগামী দিনের দেশ-পরিচালক, দেশ-নেতা এবং দেশের ভাগ্যবিধাতা । দেশের কৃষ্টি, দেশের কালচার, দেশের শিক্ষা-সংস্কৃতি প্রভৃতি রক্ষা এবং সংরক্ষণের দায়িত্ব ছাত্রদেরই। এ কারণেই তাে কবি আমাদের স্মরণ করিয়ে দিয়েছেনー

ঘুমিয়ে আছে শিশুর পিতা সব শিশুরই অন্তরে...।

পল্লি উন্নয়নে ছাত্রসমাজ : বাংলাদেশ গ্রামপ্রধান দেশ। কথায় আছে- ৮৫ হাজার গ্রাম বাঁচলে বাংলাদেশ বাঁচবে। তাই দেশের ছাত্রসমাজকে শহরের চাকচিক্যের মােহ ভুলে গ্রামে ফিরে যাও' নীতি অবলম্বন করে পল্লি উন্নয়নে এগিয়ে আসতে হবে। তাহলেই ছাত্রদের বিশেষ এবং প্রধান দায়িত্ব পালন করা হবে । ছাত্রদেরকে গ্রামের কৃষকদের জন্য কৃষিকাজের সংস্কার সাধনের মাধ্যমে কৃষিজীবী মানুষের উন্নতি সাধনে সচেষ্ট হতে হবে।

জনস্বাস্থ্যের উন্নতি সাধন : একজন সুস্থ মানুষ মানে একজন দেশ গড়ার সৈনিক। সুতরাং জনসাধারণের বিশেষত পল্লিগ্রামের মানুষের স্বাস্থ্যের উন্নতি বিধানে সচেষ্ট হতে হবে। কেননা তারা দেশের সিংহভাগ মানুষ যারা শিক্ষার আলাে থেকে বঞ্চিত। ছাত্ররাই এখানে সেবাকেন্দ্র খুলে সরকার থেকে টিকা, ইনজেকশন, বিভিন্ন প্রকার ঔষধ সংগ্রহ করে তা রােগীদের বিতরণ করে আর্তপীড়িতের সেবায় আত্মনিয়ােগ করে জনগণের অশেষ কল্যাণ সাধনে এগিয়ে আসতে পারে। 

দুঃস্থ ও দুর্গত মানুষের সেবায় ছাত্রসমাজ : জগতে মানুষের বেঁচে থাকার জন্য প্রভূত মৌলিক জিনিসের চাহিদা আছে। একে অপরকে অথ দিয়ে, বুদ্ধি দিয়ে, সম্পদ দিয়ে, ভালােবাসা দিয়ে চাহিদাগুলাে পূরণ করা যেতে পারে। আর এ কারণেই জনসেবার আর এক অর্থ ‘বেঁচে থাকা, বাঁচিয়ে রাখা। শিক্ষা বিস্তারে ছাত্রসমাজ : শিক্ষাই জাতির মেরুদণ্ড’ । অতএব, শিক্ষার কোনাে বিকল্প নেই। নিরক্ষরতার অভিশাপ থেকে দেশের মানুষকে মুক্ত করার মহান দায়িত্ব ছাত্রদের । নিরক্ষর বয়স্ক লােকদের এবং বালকদের জন্য গ্রামে ও শহরের মহল্লার জনগণের সহযােগিতায় নৈশ বিদ্যালয় স্থাপন করে বিনা পারিশ্রমিকে শিক্ষাদান করলে দেশ থেকে নিরক্ষরতা দূর হতে পারে। 

ঐক্য ও সম্প্রীতি স্থাপনে ছাত্রসমাজ : ছাত্রদের মধ্যে কখনাে কোনােরূপ জাতিগত বা সম্প্রদায়গত অনৈক্য বা আঞ্চলিকতার মনােভাব থাকা উচিত নয়। তাদেরকে সকল প্রকার সংকীর্ণতার ঊর্ধ্বে থেকে পরস্পর ঐক্য এবং প্রীতি বজায় রেখে চলাফেরা ও নিজেদেরকে গড়ে তােলার জন্য চেষ্টা করতে হবে । আর তাই কবিও আমাদেরকে শুনিয়েছেনー

মানুষের চেয়ে বড় কিছু নাই ,
নহে কিছু মহীয়ান...।

 শিল্প, সংস্কৃতি উন্নয়নে ছাত্রসমাজ : এ বিষয়ে ছাত্রসমাজের জ্ঞানের বিষয়কে অস্বীকার করা যায় না। ছাত্ররা বিভিন্ন সাংগঠনিক প্রক্রিয়ায় বিভিন্ন রকম সাংস্কৃতিক কর্মকাণ্ডের মাধ্যমে জনগণের ভ্রান্ত ধারণা দূর করে আদর্শ সমাজ ও সুন্দর পরিবেশ গড়ে তুলে। দেশের সমৃদ্ধি লাভের সাধনা করতে পারে। মনীষীর ভাষায়‘একটি দেশকে বা জাতিকে ধ্বংস করার জন্য তার শিক্ষা ও সংস্কৃতির ধ্বংসই যথেষ্ট। তাই দেশের শিক্ষা ও সংস্কৃতির বিকাশ সাধনে তৎপর হওয়া ছাত্রদের অন্যতম কর্তব্য। 

দেশ রক্ষায় ছাত্রসমাজ : মানুষ যেখানে ভূমিষ্ঠ হয় এবং শিশুকাল থেকে যেখানে লালিত-পালিত হয়, সে স্থান তার কাছে সবচেয়ে প্রিয় । নিজ জন্মভূমির প্রতি এ যে মােহ বা প্রীতি, একেই বলে স্বদেশপ্রেম । ১৯৭১ সালের স্বাধীনতা অর্জনের জন্য একমাত্র ছাত্রসমাজই প্রধান ভূমিকা পালন করেছিল । এ কথা ভুলে গেলে চলবে না যে, দেশের স্বাধীনতা পেতে যে ত্যাগ করতে হয়েছে এখন। দেশকে গড়ে তােলার জন্য এর চেয়ে অধিক ত্যাগ অবশ্যই প্রয়ােজন। এজন্য আমাদের ছাত্রসমাজকে অবশ্যই তৈরি থাকতে হবে। বহিঃশত্রুর আক্রমণ রােধ : ছাত্রদের প্রয়ােজনে স্বেচ্ছায় দেশের প্রতিরক্ষা বিভাগে যােগদান করে সৈন্যবাহিনীর সাথে নিজেদের যুক্ত করে চল সবার কাজে প্রত্যক্ষ অংশগ্রহণ করা। দেশ ও জাতির স্বাধীনতা রক্ষার জন্য যেকোনাে ব্যাপারে তাদের ঝাপিয়ে পড়ার। মন-মানসিকতা গড়ে তুলতে হবে ।

স্বৈরাচার বিরােধী আন্দোলন : এদেশের ইতিহাসে স্বৈরাচারী শাসনের দৃষ্টান্ত রয়েছে। স্বৈরাচারের পতনের পেছনে ছাত্রসমাজের বিশেষ ভমিকা ছিল। আগামী দিনগুলােতেও ছাত্রসমাজকে দেশ ও জাতির স্বার্থে দেশের গণতন্ত্র রক্ষার জন্য স্বৈরাচারের বিরুদ্ধে প্রবল আন্দোলন গড়ে তুলতে হবে।

উপসংহার : দেশের দুরন্ত সৈনিক বীর ছাত্ররাই উজ্জ্বল স্বাধীনতার প্রতীক। আজ এ স্বাধীনতাকে অর্থবহ করার জন্য প্রয়ােজন দেশকে শক্তিশালী হিসেবে গড়ে তােলা। দুঃখের বিষয় হচ্ছে স্বাধীনতার ৪৫ বছর পরও আমরা পারিনি এদেশকে শক্তিশালীভাবে গঠন করতে। আমাদের দেশের ছাত্রসমাজ সচেতন হলে, দেশের প্রতি সঠিক দায়িত্ব পালন করলে এবং দেশ গঠনে সঠিকভাবে কাজ করলে বাংলাদেশের উন্নতি খুব দ্রুতই ত্বরান্বিত হবে। তাই ছাত্রদের সকল বাধা-বিপত্তি অতিক্রম করে দেশের সেবায় এগিয়ে আসতে হবে।"
জাতি গঠনে ছাত্র সমাজের ভূমিকা,"সূচনা : জ্ঞানশক্তি ও তারুণ্যশক্তি এই দুই শক্তির সমন্বয় করে ছাত্রসমাজ দেশ ও জাতি গঠনে গুরুত্বপূর্ণ অবদান রাখতে পারে। আজকের ছাত্ররাই জাতির সম্ভাবনাময় প্রজন্ম। জাতির স্বপ্নময় ভবিষ্যতের কাণ্ডারি। সততা, নিষ্ঠা, সাহস ও ত্যাগী মনোভাব এসব গুণাবলির সঙ্গে জ্ঞানের আলো থাকলে দেশের উন্নতি এবং জাতির নতুন অভ্যুদয় ঘটাতে পারে ছাত্রসমাজ। কিন্তু এই সৎ গুণাবলি অর্জন করা খুব সহজ নয়। এর জন্য দরকার নিয়মিত অনুশীলন ও মানসিক পরিচর্যা।

ছাত্রসমাজ তারুণ্যের উজ্জ্বল দীপ্তি : ছাত্রসমাজ চিরকালই নবশক্তির উদ্বোধক হিসেবে কাজ করেছে। তাদের চোখে থাকে জ্ঞানের আলো, বুকে থাকে স্বপ্নময় ভবিষ্যতের অগ্নিমন্ত্র। অর্জিত জ্ঞানের আলো নিয়ে তারা দেশ ও সমাজের দিকে তাকায়। তাদের দেশগঠনমূলক ভূমিকা ঐতিহাসিক তাৎপর্যমণ্ডিত। ছাত্রসমাজ রচনা করেছে এক গৌরবোজ্জ্বল ইতিহাস। বায়ান্নর ভাষা-আন্দোলনে এ দেশের ছাত্রসমাজের রয়েছে অবিস্মরণীয় অবদান। ঊনসত্তরের গণ-অভ্যুত্থান, একাত্তরের মুক্তিযুদ্ধ, নব্বইয়ের গণ-আন্দোলনে ছাত্রসমাজই পালন করেছে মুখ্য ভূমিকা। রক্তক্ষয়ী সংগ্রামের সিঁড়ি বেয়ে এ দেশের ছাত্রসমাজ জনগণের অধিকারকে প্রতিষ্ঠা করেছে। বুকের রক্ত দিয়ে রফিক, শফিক, সালাম, বরকত যে বাংলাভাষার নাম লিখেছিল, তা আজ স্বমহিমায় আন্তর্জাতিক মাতৃভাষা দিবস হিসেবে স্বীকৃত ।

দেশ ও জাতির সমস্যা ও ছাত্রসমাজের ভূমিকা : ছাত্ররা সাধারণত অর্থনৈতিক বা উৎপাদন প্রক্রিয়ার সঙ্গে সরাসরি জড়িত থাকে না। বন্ধনহীন মুক্তজীবন আর খোলা চোখ নিয়ে তাকায় বলে, তারা সমাজ ও রাষ্ট্রের ত্রুটিগুলো সহজে দেখতে পায়। চিহ্নিত করতে পারে সমস্যার কারণ এবং সমাধানের উপায়ও তারা খুঁজে বের করতে পারে । লোভ বা স্বার্থপরতার কাছে পরাজিত না হয়ে দেশের বৃহত্তর কল্যাণে তারা কাজ করতে পারে । ছাত্রসমাজ মানেই সংঘবদ্ধ একটা শক্তি। এই সংঘবদ্ধ শক্তিকে কাজে লাগিয়ে দেশগঠনে ইতিবাচক ভূমিকা রাখা সম্ভব। প্রচলিত ধারার নষ্ট রাজনীতি কখনো কখনো ছাত্রসমাজকে ব্যবহার করে তাদের স্বার্থ উদ্ধার করছে। কলুষিত করছে ছাত্রসমাজকে। ছাত্রসমাজের গৌরবময় ঐতিহ্য রক্ষা করার স্বার্থেই ওই নষ্ট রাজনীতির লেজুড়বৃত্তি থেকে বেরিয়ে আসতে হবে। ছাত্রসমাজকে কাজ করতে হবে জাতির বৃহত্তর কল্যাণে, অপরিসীম দেশাত্মবোধে উদ্বুদ্ধ হয়ে। মনে রাখতে হবে, এ দেশের প্রত্যেকটি ছাত্র এক-একজন সূর্যসন্তান, দেশমাতৃকার সেবা-শক্তির প্রতীক।

দেশ গড়ার বিভিন্ন দিক : অশিক্ষা, দারিদ্র্য, বেকারত্ব ও ক্রমবর্ধমান জনসংখ্যার চাপ বাংলাদেশের প্রধান সমস্যা। এর পাশাপাশি আদর্শহীনতা, দুর্নীতি ইত্যাদি বাংলাদেশের এখন মৌলিক সমস্যা হিসেবে দেখা দিয়েছে। এসব সমস্যার কারণে বাংলাদেশ স্বাধীনতার এত বছর পরেও রাষ্ট্রীয়ভাবে উল্লেখযোগ্য কোনো অগ্রগতি লাভ করতে পারেনি। এখনো এদেশের ষাট শতাংশ মানুষ দারিদ্র্যসীমার নিচে বাস করে। অন্ন, বস্ত্র, বাসস্থান, শিক্ষা ও স্বাস্থ্যের মতো মৌলিক অধিকারগুলো অধিকাংশ মানুষের জন্য নিশ্চিত করা সম্ভব হয়নি । ছাত্রসমাজকে এ দিকগুলোর প্রতি নজর দিতে হবে । সততা ও নৈতিকতার অনুশীলন এবং আদর্শ চরিত্রের গুণাবলি অর্জন করতে হবে। সততাই মানবজীবনের মৌলিক শক্তি। দার্শনিকেরা বলেছেন, 'স্বর্ণ বা তেলের খনি নয়, আদর্শ মানুষই একটি দেশের প্রকৃত সম্পদ।' ছাত্রসমাজ সত্যিকার দেশপ্রেমে উদ্বুদ্ধ হয়ে শিক্ষা বিস্তার, দারিদ্র্য বিমোচন, নারীর ক্ষমতায়ন, পল্লি উন্নয়ন ইত্যাদি কাজে যুক্ত হলে দেশ এগিয়ে যাবে।

উপসংহার : ছাত্রসমাজ হচ্ছে সংঘবদ্ধ শক্তিতে বলীয়ান। সততা, নিষ্ঠা ও দেশপ্রেম থাকলে তারা দেশের কৃষি, শিল্প, স্বাস্থ্য, শিক্ষাসহ নানা ক্ষেত্রে অবদান রাখতে পারে। দেশের অগ্রগতি ও জাতির প্রত্যাশিত আকাঙ্ক্ষা পূরণে ছাত্রসমাজকেই এগিয়ে আসতে হবে।"
জাতি গঠনে ছাত্র সমাজের ভূমিকা,"ভূমিকা: ছাত্রজীবন মানুষের ভবিষ্যৎ জীবনের শস্যক্ষেত্র স্বরূপ। ছাত্রজীবন থেকেই মানুষের ভবিষ্যৎ জীবনের বীজ বপনের শুরু। ছাত্রজীবন ই হলো মানুষের ব্যক্তিত্ব বিকাশের প্রস্তুতি পর্ব। ছাত্র সমাজ এই হলো দেশের ভবিষ্যৎ। একজন ছাত্রকে অবশ্যই সততা, আদর্শ বাদিতা, ন্যায়-নিষ্ঠা, উদ্যম, দেশপ্রেম, আত্মত্যাগ ইত্যাদি বহুবিধ গুণাবলী হয়ে উঠতে হবে। কারণ একজন ছাত্র হচ্ছে দেশ গঠনের হাতিয়ার। তাই ছাত্র জীবনে তাদের যে দায়িত্ব এবং কর্তব্য রয়েছে সেগুলো পুঙ্খানুপুঙ্খ ভাবে পালন করতে হবে কারণ দেশের ভবিষ্যৎ নাগরিক হিসেবে ছাত্রজীবনে সমাজ উন্নয়নের যে দীক্ষা আছে সেটা গ্রহণ করতে হয় তাদের।
ছাত্র সমাজের দায়িত্ব ও কর্তব্য: অধ্যয়ন বা লেখাপড়া করায় হচ্ছে ছাত্র জীবনের প্রধান কর্তব্য। সমস্ত রকমের ভোগ-বিলাস ত্যাগ করে একাগ্রতার সঙ্গে নানা বিষয়ে জ্ঞান অর্জন করে কর্ম জীবনের জন্য উপযুক্ত হওয়ায় এ সময়ের অন্যতম কাজ। ছাত্রজীবনে শুধু লেখাপড়া নয় এর সাথে সাথে অনেক কর্তব্য রয়েছে যেমন মাতা-পিতার ও গুরুজনের আদেশ মান্য করা তাদের কথামতো চলার ও তাদের সেবা-যত্ন করা দরিদ্র ও অসহায় এর সাহায্যে এগিয়ে আসা সর্বোপরি সততা ও শৃঙ্খলা বোধের চর্চা করা।

বাংলাদেশকে সুখী সমৃদ্ধ জাতি হিসেবে গড়ে তুলতে হলে বর্তমান প্রেক্ষাপটে এদেশের সমস্যাগুলোকে বিবেচনা করতে হবে আর এজন্য ছাত্র সমাজকে এগিয়ে আসতে হবে। তাদের বিভিন্ন দেশের গুরুত্বপূর্ণ কাজে এগিয়ে আসতে হবে। বিশেষ করে দেশ প্রেম, নিরক্ষরতার অভিশাপ, জনসংখ্যার আধিক্য, নৈতিক অবক্ষয় ও দুর্নীতি, শিক্ষাঙ্গনে সন্ত্রাস কর্মসংস্থানের অভাব, বর্তমানের প্রেক্ষাপটে এ বিষয়গুলো জাতির জন্য এক নম্বর সমস্যা। আর এই প্রত্যেকটি বিষয়ে ছাত্ররা কম বেশি ভূমিকা রাখতে পারে। তাদেরকে এগিয়ে আসতে হবে তাহলেই আমরা সুখী সমৃদ্ধি সোনার বাংলাদেশ গড়ে তুলতে সক্ষম হব।

ছাত্রজীবনে চরিত্র গঠন: মানব জীবনের প্রধান সম্পদ হলো চরিত্র। আর চরিত্র গঠন করতে হয় ছাত্রজীবনেই । কথায় বলে চরিত্রহীন মানুষ পশুর সমান। শিক্ষিত হলে কি হবে, সৎ চরিত্রের অধিকারী না হলে জীবন ব্যর্থতায় পর্যবসিত হবে। তাই ছাত্রজীবনেই সচ্চরিত্র তথা সত্যবাদিতা, আত্মসংযম, দেশ প্রেম, ধৈর্য প্রভৃতি গুণগুলো আয়ত্ত করে ভবিষ্যৎ জীবনের জন্য দেশের নাগরিক হিসেবে নিজেকে প্রতিষ্ঠিত করতে সচেষ্ট হতে হবে।


ছাত্রজীবনে সামাজিক নেতৃত্ব: সমাজের যেকোনো কাজে ছাত্রসমাজ নেতৃত্ব দিতে পারে। শিক্ষার উদ্দেশ্যই তো মানবতাবোধের জাগরণ। পরোপকারের মধ্যেই রয়েছে সেই মানবধর্ম। ছাত্র জীবন হলো সমাজ সেবার উপযুক্ত পটভূমি। মহামারী প্রতিরোধ, বন্যার সময় জনসেবা, প্রাকৃতিক দুর্যোগ, বৃক্ষরোপণ অভিযান ইত্যাদি সামাজিক মূলক কাজ একমাত্র ছাত্র সমা ই করতে পারে। স্বাধীন বাংলাদেশে সমাজ সেবায় ছাত্র দের ভূমিকা উল্লেখ যোগ্য।

উপরোক্ত বিষয়গুলো ছাড়াও জাতি গঠনে ছাত্র সমাজ আরো যে সমস্ত ভূমিকা গ্রহণ করতে পারে সেগুলো পয়েন্ট আকারে নিম্নে তুলে ধরা হলো:

দেশ প্রেম:
নিরক্ষরতা দূরীকরণ:
নৈতিক অবক্ষয় রোধ ও রাষ্ট্রীয় কাজে সহযোগিতা:
বেকারত্ব নিরসনে:
শিষ্টাচার ও সৌজন্যবোধ:
সমাজ গঠন এবং দৈনন্দিন কাজে সহযোগিতা:

পরিশেষে আমরা বলতে পারি, জাতি গঠনে ছাত্র সমাজের ভূমিকা ও কর্তব্য অনেক। ছাত্রসমাজের এখন মনে রাখতে হবে, ছাত্রজীবনই হলো দায়িত্ববোধের বিকাশের কাল, সামাজিক কর্তব্যবোধে দীক্ষিত হওয়ার সময়। দারিদ্র্যপীড়িত মাতৃভূমিকে গড়ে তোলার কাজে ছাত্রসমাজই রাখতে পারে সর্বোচ্চ অবদান। ছাত্র সমাজে শিক্ষার মাধ্যমে নবজীবনের সঞ্চার করতে পারে। তাই দেশের কল্যাণ সাধনে ছাত্রসমাজকে জাগ্রত হতে হবে এবং একটি সুন্দর সুখী সমৃদ্ধি বঙ্গবন্ধুর সোনার বাংলা গঠন করতে হলে তাদেরকেই প্রথম অগ্রণী ভূমিকা পালন করতে হবে।"
জাতি গঠনে ছাত্র সমাজের ভূমিকা,"ভূমিকা:
‘আমরা রচি ভালবাসার / আশার ভবিষ্যৎ
মোদের স্বর্গ-পথের আভাস / আকাশ ছায়াপথ।’
                                                                -কাজী নজরুল ইসলাম।
ছাত্র শব্দটির বিশ্লেষণে যে মূল্যায়ন করা হয়, তাতে একটি সামগ্রিক মহৎ গুণাবলিই প্রতিফলিত হয় একজন ছাত্রের মধ্যে। সততা, আদর্শবাদিতা, ন্যায়নিষ্ঠা, উদ্যম, দেশপ্রেম, আত্মত্যাগ ইত্যাদি বহুবিধ গুণাবলি একজন প্রকৃত ছাত্রের চরিত্রে লক্ষণীয় হয়ে ওঠে। সুতরাং যে কোনো জাতির সেরা সম্পদ তরুণসমাজ তথা ছাত্রসমাজ। একটি জাতির সমৃদ্ধি, সম্মান, আর সফলতার ওপরই নির্ভর করবে জাতির ভবিষ্যৎ। এ প্রসঙ্গে M. K.  বলেন-
“The students are the future leaders of the country who could fulfill country’s hopes being capable.”



ছাত্রদের ভূমিকার স্বরূপ: বিশ্বের যে-কোনো দেশে ছাত্রসমাজ তাদের আর্থসামাজিক, সাংস্কৃতিক ও রাজনৈতিক বাস্তবতার আলোকেই নির্ধারণ করে তাদের দেশগঠনের কার্যক্রম। জাতিগঠনে ছাত্রসমাজের ভূমিকা দু’দিক থেকে বিবেচ্য। প্রথমত, ছাত্ররা নিজের জীবন গঠন তৎপরতা দেখিয়ে ভবিষ্যতের জন্যে যোগ্যতা অর্জন করে। দ্বিতীয়ত, তারা প্রত্যক্ষ ভাবে জাতিগঠনের বিভিন্ন প্রক্রিয়ার সঙ্গে সম্পৃক্ত হতে পারে।

ছাত্রসমাজ ও জাতীয় কর্তব্য: যুগে যুগে তরুণ-প্রাণ ছাত্রসমাজই রচনা করে ভালোবাসার স্বর্গ। তারাই নিদ্রাচ্ছন্ন জাতির জীবনে শোনায় ঘুম ভাঙার গান। তাদের স্পর্শেই নির্ঝরের স্বপ্নভঙ্গ। তাদের কণ্ঠেই প্রভাত-পাখির কলগীতি। নিস্তরঙ্গ, জরাগ্রস্ত জাতির জীবনপ্রবাহে তোলে ঝড়ের মাতন। তাদের অমিত উচ্ছ্বাসেই সৃষ্টি হয় শত তরঙ্গ-ভঙ্গের উন্মাদনা। সমাজের দিকে দিকে যখন অন্যায়-অবিচারের সীমাহীন স্পর্ধা, যখন উৎপীড়িতের ক্রন্দনরোল আকাশে-বাতাসে ধ্বনিত, যখন অত্যাচারিতের খড়গ কৃপাণ ভীম রণভূমে রণিত, যখন ব্যথিতের আর্ত-হাহাকারে জীর্ণ, তখন প্রাণ-প্রাচুর্যে ভরপুর ছাত্রসমাজই প্রতিকারের প্রতিশ্রুতি নিয়ে আসে নির্ভীক পরাণে। তারাই সবুজ প্রাণের প্রতীক। তারাই মুক্তির অগ্রধূত। তারাই দেশের স্বধীনতা, প্রগতি ও সার্বিক কল্যাণের জন্যে জীবন-বিজসর্জনে অঙ্গীকারবদ্ধ। তাদের রক্ত দিয়েই লেখা হয় জাতির নতুন ইতিহাস। তাদের চোখে অনাগত দিনের স্বপ্ন-মদিরতা, বুকে দুর্জয় সংকল্প, বাহুতে নবীন বল। তারাই স্থবির জরাচ্ছন্ন সমাজের বুকে আনে নতুন দিনের আলোক-প্লাবন। তারা প্রমত্ত। তারা অশান্ত। তারা দুর্জয়।
তৃতীয় বিশ্বের একটি দরিদ্র দেশ বাংলাদেশ। বাংলাদেশকে সুখী-সমৃদ্ধ জাতি হিসেবে গড়ে তুলতে হলে বর্তমান প্রেক্ষাপটে এদেশের সমস্যাগুলোকে বিবেচনা করতে হবে। এবং যেসব সমস্যা সমাধানে ছাত্ররা প্রত্যক্ষ বা পরোক্ষ ভাবে ভূমিকা নিতে পারে, সেসব সমস্যা সমাধানে তাদের এগিয়ে আসতে হবে। যেমন: দেশপ্রেম, নিরক্ষরতার অভিশাপ, জনসংখ্যার আধিক্য, নৈতিক অবক্ষয় ও দুর্নীতি, শিাঙ্গনে সন্ত্রাস, কর্মসংস্থানের অভাব- বর্তমান প্রেক্ষাপটে এ বিষয়গুলো জাতির জন্যে এক নম্বর সমস্যা। আর এর প্রত্যেকটি বিষয়ই ছাত্ররা কম, বেশি ভূমিকা রাখতে পারে।

ছাত্রসমাজ ও সমাজসেবা: ছাত্ররা চিরকালই প্রভাতের সূর্যের মত চিরনবীন, বর্ষার নব কিশলয়ের মতই চিরসবুজ। নবীনত্বের শুচিতা তাদের দেহমনে। সেবাধর্মের মধ্যে যে মহত্ত্ব, যে উদারতা, যে আত্মত্যাগপরায়ণতা, ছাত্রসমাজই সর্বাগ্রে তার সন্ধান পায়। দিকে দিকে যখন আর্ত মানুষের ক্রন্দন ধ্বনি, যখন অসহায় বিপন্ন মানুষের দীর্ঘশ্বাস, মানুষ যখন প্রাকৃতিক দৈব-দুর্বিপাকে বিপর্যস্ত, দুর্ভি-মহামারী কবলিত, তখন ছাত্রসমাজই আর্তের সেবায় এগিয়ে আসে। জনসেবার মহৎ আদর্শে অনুপ্রাণিত হয়ে অনেক সময় তারা বরণ করে মৃত্যুর মহিমা। মানুষের দুঃসহ লাঞ্ছনায় ছাত্রসমাজ কখনোই নীরব দর্শক মাত্র হয়ে থাকতে পারে না। সংসারের ক্ষুদ্রতা, স্বার্থপরতা কখনও তাদের আচ্ছন্ন করে না। শিক্ষার উদ্দেশ্যই তো মানবতাবোধের জাগরণ। পরোপকারের মধ্যেই রয়েছে সেই মানবধর্ম। ছাত্রজীবনই হল সমাজসেবার উপযুক্ত পটভূমি। এই দেবীতলে তার ভবিষ্যৎ জীবনের পাঠ, মানবতার উদ্বোধন।

বিভিন্ন কাজের ক্ষেত্র: সমাজ, দেশ ও জাতির সমস্যাসমূহ দূর করার মধ্যেই নিহিত রয়েছে দেশ গঠনের সুমহান কার্যক্রম। এসব সমস্যা দূরীকরণে ছাত্রসমাজ অত্যন্ত গুরুত্বপূর্ণ ভূমিকা রাখতে পারে। এর জন্যে প্রথমেই প্রয়োজন দেশপ্রেম।

দেশপ্রেম: একটি মানুষের চরিত্রের সবচেয়ে উল্লেখযোগ্য দিক হল তার দেশপ্রেম। জ্ঞানার্জনের দীর্ঘ প্রক্রিয়ায় ছাত্রের মাঝে উপ্ত হয় সেবার আদর্শ, দেশপ্রেমের ক্ষুদ্র বীজ যা তার পরবর্তী কর্মবহুল-জীবনে ধারণ করে বিশাল মহীরূহের আকার। বাস্তবজ্ঞানের আলোকে দেশের কর্তব্যের আহ্বানে ছাত্রদলই পারে দেশপ্রেমের আদর্শে সর্বপ্রকার ত্যাগ স্বীকার করতে। দেশের স্বাধীনতার সংগ্রামে এবং স্বাধীনতা পূর্ববর্তী বছরগুলোর ভাষা আন্দোলনে এ দেশের ছাত্রসমাজ দেশপ্রেমে উদ্বুদ্ধ হয়ে যে মহান আত্মত্যাগের দৃষ্টান্ত স্থাপন করেছিল তা আজও ইতিহাস হয়ে আছে। দেশের ছাত্রসমাজই পারে রাষ্ট্রের প্রতি আনুগত্য স্বীকার করে দেশাত্মবোধে উজ্জীবিত হয়ে এবং সেই সাথে দেশের সর্বস্তরের জনগণের মাঝে ছড়িয়ে দিতে মহান ঐক্য ও সংহতির পক্ষপাতহীন মন্ত্রবাণী।

নিরক্ষরতা দূরীকরণ: দেশের মূল সমস্যাগুলোর অন্যতম সমস্যা নিরক্ষরতা। এর অভিশাপ থেকে জাতিকে মুক্ত করার কাজে ছাত্রসমাজের ভূমিকা সবচেয়ে কার্যকর। একজন শিক্ষিত ছাত্র তার পরিবারের ভেতরে যেমন শিক্ষার আলো ছড়াতে পারে, তেমনি তার প্রতিবেশী নিরক্ষরদের মধ্যেও জ্বালাতে পারে জ্ঞানের প্রদীপ। সমগ্র বাংলাদেশের ছাত্রসমাজ যদি নিজ নিজ এলাকায় নিরক্ষরদের মধ্যেও জ্বালাতে পারে জ্ঞানের প্রদীপ। সমগ্র বাংলাদেশের ছাত্রসমাজ যদি নিজ নিজ এলাকায় নিরক্ষরতা দূরীকরণে ব্রতী হয়, তা হলে নিরক্ষরতার অভিশাপ থেকে দেশকে মুক্ত করা অনেক সহজহর হতে পারে।
জনসংখ্যা নিয়ন্ত্রণে: জনসংখ্যা নিয়ন্ত্রণের প্রয়োজনীয়তা সম্পর্কে দেশের অধিকাংশ মানুষ অসচেতন। ছাত্রসমাজ এ ক্ষেত্রে জনগণকে উদ্বুদ্ধ করতে পারে সবচেয়ে বেশি। কেননা, ছাত্রদের সম্পর্কে সাধারণ মানুষ অত্যন্ত উঁচু ধারণা পোষণ করে। ফলে ছাত্রদের যেকোন পরামর্শই তারা অধিকতর গুরুত্বপূর্ণ মনে করে থাকে। সুতরাং, এ বিবেচনায় ছাত্রসমাজ নিজ নিজ এলাকার জনসাধারণকে জনসংখ্যা নিয়ন্ত্রণের বিভিন্ন পদ্ধতি সম্পর্কে জ্ঞানদান ও জন্মনিয়ন্ত্রণের ব্যাপারে উদ্বুদ্ধ করতে পারে। ফলে জনসংখ্যার অভিশাপ থেকে দেশ হতে পারে সম্পূর্ণ মুক্ত।

নৈতিক অবয় রোধ ও রাষ্ট্রীয় কাজে সহযোগিতা: ছাত্রসমাজ ঐক্যবদ্ধ আন্দোলনের মধ্যে দিয়ে রাষ্ট্র ও সমাজের বহু অন্যায় উচ্ছেদ করে এক ঐতিহাসিক ভূমিকা পালন করেছে। অতীত ইতিহাসে এর একাধিক দৃষ্টান্ত আছে। আর আজকের ছাত্রই আগামীদিনের রাষ্ট্র পরিচালনার এক একটি অংশ। সুতরাং, ছাত্ররা যদি ঘুষ-দুর্নীতিসহ সকল প্রকার নৈতিক অবয়ের বিরুদ্ধে সোচ্চার হয় এবং নিজেরাও সততার অনুশীলন করে, তা হলে অদূর ভবিষ্যতে বাংলাদেশ হতে পারে একটি দুর্নীতিমুক্ত সমৃদ্ধ দেশ।

সন্ত্রাস নিরসনে: শিাঙ্গনে সন্ত্রাস আজ দেশ গড়ার পথে এক মারাক্তক অন্তরায় হয়ে আছে। সুষ্ঠু শিক্ষার পরিবেশ আজ বিনষ্ট হতে চলেছে। শিাঙ্গনে সন্ত্রাস নিরসনে সরকারি উদ্যোগ যেমন প্রয়োজন, ততোধিক প্রয়োজন ছাত্রসমাজের ঐক্যবদ্ধ প্রচেষ্টা।

বেকারত্ব নিরসনে: কর্মসংস্থানের অভাবে বা বেকারত্ব বাংলাদেশকে সমৃদ্ধির হথে এগিয়ে নেবার ক্ষেত্রে এক বড় সমস্যা। ছাত্রসমাজ যদি নিজেরাই নিজেদের কর্মসংস্থানের পন্থা উদ্ভাবন করতে পারে, তা হলে বেকারত্বের অভিশাপ অনেকখানি দূর হবে।

কৃষি ক্ষেত্রে: উচ্চশিতি হলে কৃষিকাজ করা যাবে না, এমন প্রাচীন ধারণা ত্যাগ করা গেলে ছাত্রসমাজ উৎপাদন কর্মকান্ডে রাখতে পারে বিপুল অবদান। যেমন- কৃষি, মৎস্য ছাত্র, পশু, হাঁসমুরগির খামার, বাগান করা, গাছপালা রোপণ ইত্যাদি আর্থিক উন্নয়নমূলক কাজে তথা আত্মকর্মসংস্থানের মাধ্যমে ছাত্রসমাজই দেশকে গড়ে তুলতে সক্ষম।

সাংস্কৃতিক অবদান: একটি দেশের সামাজিক ও সাংস্কৃতিক অঙ্গনে জাতীয় পরিচয় তুলে ধরতে ছাত্রসমাজ সবসময় অগ্রণী ভূমিকা রাখতে পারে। সাহিত্যের বিভিন্ন শাখা যথা : কাব্য, নাটক, প্রবন্ধ, উপন্যাস প্রভৃতি চর্চার মাধ্যমে তারা বিশ্বের বুকে দেশের সংস্কৃতিকে তুলে ধরতে পারে।

অধ্যয়ন ও অধ্যবসায়: অধ্যয়ন ও অধ্যবসায়ের মাধমে সুনাগরিক হিসেবে গড়ে ওঠে একজন ছাত্র, দেশের প্রতি তার সর্বশ্রেষ্ঠ কর্তব্যবোধের প্রকাশ ঘটাতে পারে। কিন্তু সাম্প্রতিককালে আমরা আমাদের দেশে ছাত্রশক্তির এই অফুরন্ত ভাণ্ডারকে ভিন্নখাতে প্রবাহিত হতে দেখছি। ছাত্রসমাজের অমিত বল ও শক্তির ধ্বংসাত্মক অপচয় হচ্ছে রাজনীতির জঘন্য নর্দমায়। চঞ্চলমতি এইসব ছাত্ররা ব্যবহৃত হচ্ছে ক্ষুদ্র ক্ষুদ্র দলের সার্থে এবং দেশের তিকারক কাজে। আজকের ছাত্ররাই কালকের দেশপরিচালক। দেশ পরিচালনার কঠোর কঠিন দায়িত্ব যেন তাদের ভূমিকা হয় সুস্থ, সুন্দর ও সফল- এ জন্যেই তাদেরকে আজ সর্বোত্তম প্রচেষ্টায় নিজেদের প্রস্তুত করতে হবে।

উপসংহার: দারিদ্র্যেপীড়িত মাতৃভূমিকে গড়ে তোলার কাজে ছাত্রসমাজই রাখতে পারে সর্বোচ্চ অবদান। আমাদের মত অশিেিতর দেশে ছাত্রসমাজই শিার মাধ্যমে নবজীবনের চেতনার সঞ্চার করে। তাই দেশের কল্যাণসাধনে ছাত্রসমাজকে জাগ্রত করতে হবে। ক্ষুদ্রতা, স্বার্থপরতা এবং অজ্ঞতার বাধাকে অস্বীকার করে চিরন্তন কল্যাণবোধে উৎসারিত করতে হবে বিবেকশক্তিকে।
Labels: রচনা"
জাতি গঠনে ছাত্র সমাজের ভূমিকা,"সূচনা
নব নবীনের গাহিয়া গান ।
সজীব করিব মহাশ্মশান
আমরা দানিব নতুন প্রাণ
বাহুতে নবীন বল।
চল্‌ রে চল্‌ রে চল
ছাত্রসমাজ দেশ ও জাতির অনন্য শক্তির আধার। আজকে যারা ছাত্র, তারাই কদিন পরে দেশের চালিকাশক্তি হিসাবে কাজ করবে। জ্ঞানশক্তি ও তারুণ্যশক্তি এই দুই শক্তির সমন্বয় করে ছাত্রসমাজ দেশ ও জাতি গঠনে গুরুত্বপূর্ণ ভূমিকা পালন করতে পারে। আজকের ছাত্ররাই জাতির ভবিষ্যৎ কর্ণধার। জাতির স্বপ্নময় ভবিষ্যতের কান্ডারি। সততা, নিষ্ঠা, সাহস ও ত্যাগী মনােভাব এসব গুণাবলির সাথে শিক্ষার আলাে থাকলে দেশের উন্নতি এবং জাতির নতুন অভ্যুদয় অবশ্যম্ভাবী। কিন্তু এই সৎগুণাবলি অর্জন করা খুব সহজ নয়। এর জন্য দরকার নিয়মিত অনুশীলন ও কঠোর পরিশ্রম।
ছাত্রসমাজ তারুণ্যের উজ্জ্বল দীপ্তি
ছাত্রসমাজ প্রতিটি দেশ ও জাতির ক্ষেত্রেই নবশক্তির উদবােধক হিসেবে কাজ করে। তাদের চোখে থাকে জ্ঞানের আলাে, বুকে থাকে স্বপ্নময় ভবিষ্যতের অগ্নিমন্ত্র। তাদের দেশগঠনমূলক সূচনা ঐতিহাসিক তাৎপর্যমণ্ডিত। অতীতে বাংলাদেশের ছাত্রসমাজ রচনা করেছে এক গৌরবােজ্জ্বল ইতিহাস। বায়ান্নর ভাষা-আন্দোলনে এ দেশের ছাত্রসমাজের রয়েছে অবিস্মরণীয় অবদান। উনসত্তরের গণ-অভ্যুত্থান, একাত্তরের মুক্তিযুদ্ধ, নব্বইয়ের গণ-আন্দোলনে ছাত্রসমাজই পালন করেছে মুখ্য সূচনা। রক্তক্ষয়ী সংগ্রামের সিঁড়ি বেয়ে এ দেশের ছাত্রসমাজ জনগণের অধিকারকে প্রতিষ্ঠা করেছে। বুকের রক্ত দিয়ে রফিক, শফিক, সালাম, বরকত যে বাংলা ভাষাকে মর্যাদার আসনে প্রতিষ্ঠিত করে গেছে, তা আজ স্বমহিমায় আন্তর্জাতিক মাতৃভাষা দিবস হিসেবে স্বীকৃত।
দেশ ও জাতির সমস্যা ও ছাত্রসমাজের ভূমিকা
ছাত্ররা সাধারণত অর্থনৈতিক বা উৎপাদন প্রক্রিয়ার সঙ্গে সরাসরি জড়িত থাকে না। তারা বন্ধনহীন মুক্তজীবনের অধিকারী বলে, তারা সমাজ ও রাষ্ট্রের ত্রুটিগুলাে সহজে দেখতে পায়। চিহ্নিত করতে পারে সমস্যার কারণ এবং সমাধানের উপায়ও তারা খুঁজে বের করতে পারে। লাভ বা স্বার্থপরতার কাছে নিজেদের বিকিয়ে না দিয়ে  দেশের বৃহত্তর কল্যাণে তারা কাজ করতে পারে। ছাত্রসমাজ মানেই সংঘবদ্ধ একটা শক্তি। এই সংঘবদ্ধ শক্তিকে কাজে লাগিয়ে | দেশগঠনে ইতিবাচক সূচনা রাখা সম্ভব। প্রচলিত ধারার নষ্ট রাজনীতি কখনাে কখনাে ছাত্রসমাজকে ব্যবহার করে তাদের স্বার্থ উদ্ধার করছে। কলুষিত করছে ছাত্রসমাজকে। ছাত্রসমাজের গৌরবময় ঐতিহ্য রক্ষা করার স্বার্থেই ওই নষ্ট রাজনীতির লেজুড়বৃত্তি থেকে বেরিয়ে আসতে হবে। ছাত্রসমাজকে কাজ করতে হবে জাতির বৃহত্তর কল্যাণে, অপরিসীম দেশাত্মবােধে উদ্বুদ্ধ হয়ে। মনে রাখতে হবে, এ দেশের প্রত্যেকটি ছাত্র এক-একজন সূর্যসন্তান, দেশমাতৃকার সেবা-শক্তির প্রতীক।
দেশ গড়ার বিভিন্ন দিক
অশিক্ষা, দারিদ্র্য, বেকারত্ব ও ক্রমবর্ধমান জনসংখ্যার চাপ বাংলাদেশের প্রধান সমস্যা। এর পাশাপাশি আদর্শহীনতা, দুর্নীতি ইত্যাদি বাংলাদেশের এখন মৌলিক সমস্যা হিসেবে দেখা দিয়েছে। এসব সমস্যার কারণে বাংলাদেশ স্বাধীনতার কয়েক যুগ পরেও রাষ্ট্রীয়ভাবে উল্লেখযােগ্য কোনাে অগ্রগতি লাভ করতে পারেনি। এখনাে এদেশের ষাট শতাংশ মানুষ দারিদ্র্যসীমার নিচে বাস করে। অন্ন, বস্ত্র, বাসস্থান, শিক্ষা ও স্বাস্থ্যের মতাে মৌলিক অধিকারগুলাে অধিকাংশ মানুষের হাতের নাগালের বাইরে। ছাত্রসমাজকে এ দিকগুলাের প্রতি নজর দিতে হবে। সততা ও নৈতিকতার অনুশীলন এবং আদর্শ চরিত্রের গুণাবলি অর্জন করতে হবে। সততাই মানবজীবনের মৌলিক শক্তি। দার্শনিকেরা বলেছেন, ‘স্বর্ণ বা তেলের খনি নয়, আদর্শ মানুষই একটি দেশের প্রকৃত সম্পদ’। ছাত্রসমাজ সত্যিকার দেশপ্রেমে উদ্বুদ্ধ হয়ে দেশের কৃষি, শিল্প, স্বাস্থ্য, শিক্ষাসহ নানা ক্ষেত্রে গুরুত্বপূর্ণ অবদান রাখতে পারে। দেশের অগ্রগতি ও জাতির প্রত্যাশিত আকাঙ্ক্ষা পূরণে ছাত্রসমাজকেই এগিয়ে আসতে হবে।
উপসংহার
ছাত্ররাই দেশ ও জাতির ভবিষ্যৎ কর্ণধার। জাতিকে নেতৃত্ব দেওয়ার মতাে উপযুক্ত জ্ঞান ছাত্রদেরকে ছাত্রজীবনেই অর্জন করতে হয়। নিজেদের চরিত্র গঠন করে দেশসেবার আদর্শে উদ্বুদ্ধ হওয়াই ছাত্র জীবনের একমাত্র লক্ষ্য হওয়া উচিত।"
জাতি গঠনে ছাত্র সমাজের ভূমিকা,"ভূমিকা:
মানব সভ্যতার সৃষ্টির আদি লগ্ন থেকে মানসিক বিবর্তনের মধ্য দিয়ে সাংস্কৃতিক ও আঞ্চলিক বৈশিষ্ট্যগুলিকে ভিত্তি করে বিশ্বজুড়ে গড়ে উঠেছে আলাদা আলাদা সমাজ, যা ইতিহাসে পরিণতি পেয়েছে রাষ্ট্র বা দেশ হিসেবে। সৃষ্টির শ্রেষ্ঠ জীব মানুষের মস্তিষ্ক প্রসূত প্রখর বুদ্ধিমত্তার দ্বারা প্রতিটি সমাজ তথা দেশের ব্যাপক ও বহুমুখী অগ্রগতির মাধ্যমে সময়ের সাথে সাথে সমগ্র মানব সভ্যতা অভূতপূর্ব উন্নতি লাভ করেছে।

এইসকল সমাজ তথা দেশের উন্নতির পেছনে কাজ করে অসংখ্য ছোট-বড় বিষয়। এই অসংখ্য ভিন্নধর্মী উপাদান একত্রিত হয়েই একটি উন্নত রাষ্ট্র গঠিত হয়। এই সকল দেশ গঠনকারী শক্তিগুলির মধ্যে অন্যতম গুরুত্বপূর্ণ হলো সংশ্লিষ্ট দেশ বা রাষ্ট্রের ছাত্রসমাজের ভূমিকা।

যেকোনো সমাজ তথা বৃহত্তর পরিসরে রাষ্ট্রের অগ্রগতির জন্য প্রয়োজন সংশ্লিষ্ট রাষ্ট্রের উন্নয়নমূলক বিষয়ের ছাত্র সমাজের সক্রিয় অংশগ্রহণ। এই অংশগ্রহণ ছাড়া কোনদিনই একটি দেশ অগ্রগতির কাঙ্খিত লক্ষ্যমাত্রায় পৌঁছাতে পারে না।
আমাদের ছাত্রসমাজ:
কোন একটি দেশের গঠনে ছাত্র সমাজের অংশগ্রহণ সম্পর্কে আলোচনার পূর্বে বোঝা প্রয়োজন, ছাত্রসমাজের মূলগত চরিত্র আসলে কি! পৃথিবীতে সমাজ, সংস্কৃতি বা দেশ যতই ভিন্ন প্রকৃতির হোক প্রতিটি জায়গার ছাত্র সমাজের মধ্যে কিছু মৌলিক চরিত্র লক্ষ্য করা যায়। এ প্রসঙ্গে বিশেষভাবে উল্লেখ করতে হয় ছাত্র সমাজের মধ্যে লুকিয়ে থাকা অফুরন্ত প্রাণশক্তির কথা।

বয়স এবং মানসিকতায় তরুণ হওয়ার কারণে ছাত্রসমাজ অদম্য প্রাণশক্তিতে পরিপূর্ণ থাকে। এই প্রানশক্তির মাধ্যমে তাদের মনের অন্তঃস্থলে জাগরিত তরুণ দেশপ্রেম দ্বারা উদ্বুদ্ধ হয়ে সংশ্লিষ্ট সমাজ তথা দেশের গঠনমূলক কার্যক্রমে তারা সক্রিয়ভাবে অংশ নিতে চায়। কখনো কখনো তরুণ বয়সের অনর্থক আবেগপ্রবণতা তাদেরকে সিদ্ধান্তগত দিক থেকে ভুল পথে চালিত করলেও দেশ গঠনের ক্ষেত্রে এই ছাত্রসমাজের অংশগ্রহণের ভূমিকা কখনোই অস্বীকার করা যায় না।

ছাত্রসমাজে সুপ্ত প্রতিভা:
দেশ গঠনে ছাত্র সমাজের ভূমিকা কেন গুরুত্বপূর্ণ এই প্রশ্নের উত্তরে অনিবার্যভাবে উঠে আসে ছাত্র সমাজের মধ্যে সুপ্ত ব্যাপক প্রতিভা সম্পর্কিত আলোচনা। কোন সমাজ বা দেশ গঠিত হয় অদম্য প্রতিভাময় সম্ভাবনা দ্বারা। সেই সকল গঠনমূলক প্রতিভা সুপ্ত থাকে সংশ্লিষ্ট দেশের ছাত্র সমাজের মধ্যে। সমাজের এই অংশ হলো ভবিষ্যতের অনন্ত সম্ভাবনার পরম আধার।

বর্তমানে যে সকল মানুষ দেশের উন্নতির পিছনে সবচেয়ে বড় অবদান রেখে চলেছে, অতীতে একদিন তারাও সাধারণ ছাত্র ছিল। তাই একইভাবে আজ যারা সাধারণ ছাত্র হিসেবে দিনযাপন করছে কাল তারাই দেশকে নানা দিক থেকে সমৃদ্ধির পথে এগিয়ে নিয়ে যাবে। ছাত্রাবস্থাতেই মানুষ নিজের অন্তরের সুপ্ত প্রতিভাকে সম্ভাবনাময় ক্ষেত্রে কাজে লাগাতে শেখে। সেই সম্ভাবনা ভবিষ্যতে পরিণতি পায় দেশ গঠনে। 
দেশের ধারণা:
সমাজতত্ত্বের একটি অতি জনপ্রিয় বিতর্ক হল দেশের প্রকৃত ধারণা আসলে কি! এই নিয়ে বিশ্বজুড়ে নানান মুনির নানান মত। তবে এই প্রতিবেদনে আমাদের আলোচ্য বিষয় হল ছাত্র সমাজের মধ্যে দেশের ধারণা কিভাবে পরিণতি পায়। সাধারণভাবে বলা যায় কোন একটি নির্দিষ্ট ঐতিহ্য ও সংস্কৃতিকে কেন্দ্র করে গড়ে ওঠা সভ্যতার গণ্ডিকেই আধুনিককালে দেশ বলে অভিহিত করা হয়।

আমাদের ছাত্রসমাজ স্বভাবতই আবেগপ্রবণ হয়ে থাকে। সে কারণে দেশের এই তাত্ত্বিক সংজ্ঞা তাদের কাছে নেহাতই তত্ত্বরূপে পরিণতি পায় না। বরং বড় হয়ে ওঠার পথে দেশের তাত্ত্বিক সংজ্ঞা ছাত্র সমাজের কাছে ব্যক্তিগত আবেগের বিষয় হয়ে ওঠে। এই আবেগের বশবর্তি হয়ে অদম্য প্রাণশক্তিতে ভরপুর ছাত্রসমাজ যেকোনো মূল্যে দেশের সেবা করার জন্য প্রস্তুত হয়ে থাকে।
ছাত্র সমাজ ও দেশের সম্পর্ক:
দেশ এবং ছাত্র সমাজের সম্পর্ক অত্যন্ত গভীর। মানব সভ্যতার এই দুই গুরুত্বপূর্ণ অঙ্গ একে অপরের সঙ্গে অঙ্গাঙ্গীভাবে জড়িয়ে থাকে। ছাত্রসমাজ একদিকে যেমন দেশীয় সভ্যতা, ঐতিহ্য ও সংস্কৃতি থেকে শিক্ষার উপাদান সংগ্রহ করে জীবনে আত্মনির্ভরতার পথে এগিয়ে যায়। তেমনি দেশও সমৃদ্ধি পরম আশা নিয়ে এই ছাত্র সমাজের দিকে তাকিয়ে থাকে।

দেশের মহান ছত্রছায়া ভিন্ন ছাত্রসমাজ যেমন অস্তিত্বশীল থাকতে পারেনা, তেমনি ছাত্রসমাজের কাঁধে ভর না করে কোন সমাজের অগ্রগতির চাকাও সচল থাকতে পারে না। সেকারণে সভ্যতার প্রয়োজনে ছাত্র সমাজ এবং দেশ একে অপরের ওপর পারস্পারিক নির্ভরতার দ্বারা অগ্রগতির চাকাকে সচল রাখে।
অনন্ত ভবিষ্যৎ সম্ভাবনা ও দেশের উন্নতি:
ছাত্র সমাজের মধ্যে বিভিন্ন উদ্ভাবনী প্রতিভার ব্যাপক সংমিশ্রনের ফলে শারীরিকভাবে এই সমাজের মধ্যে নিহিত থাকে অনন্ত ভবিষ্যৎ সম্ভাবনা। এই সম্ভাবনার ওপর ভর করেই সমগ্র সভ্যতা ভবিষ্যতে উন্নতির পথে এগিয়ে যায়। ইতিহাস সাক্ষী আছে পৃথিবীতে যত উন্নয়নমূলক উদ্যোগ গৃহীত হয়েছে তাতে সবথেকে বেশি স্বতঃস্ফূর্ত অংশগ্রহণ লক্ষ্য করা গেছে ছাত্রসমাজের মধ্য থেকেই।

এই ছাত্রসমাজই নিজেদের মধ্যে লুকিয়ে থাকা সুপ্ত প্রতিভা দ্বারা বিভিন্ন উদ্ভাবনের সৃষ্টির মাধ্যমে নানা সময়ে দেশকে এগিয়ে নিয়ে গিয়েছে। এই ছাত্র সমাজের মধ্যে থেকেই উঠে আসে ভবিষ্যতের বিজ্ঞানী, সৈনিক, প্রশাসক কিংবা আদর্শ শিক্ষকরা। তারা ছাত্রাবস্থায় অর্জিত সম্ভাবনাকে কাজে লাগিয়ে সার্বিকভাবে দেশকে এক উজ্জ্বল ভবিষ্যতের দিকে এগিয়ে নিয়ে যায়।

বর্তমানের ছাত্র, ভবিষ্যতের দেশনেতা:
দেশের সার্বিক অগ্রগতির জন্য বিজ্ঞানী, সৈনিক, শিক্ষক, প্রশাসক প্রমুখদের প্রয়োজন থাকলেও যার মুখের দিকে তাকিয়ে তাদের সকল উদ্যোগ দেশের উন্নতিতে সার্থকভাবে বিকশিত হয় তিনি হলেন একজন রাষ্ট্রনেতা। রাষ্ট্রনেতা কোনদিন হঠাৎ করে তৈরি হতে পারে না।
ছাত্রাবস্থায় থেকে নিজের অন্তঃস্থলে অপার দেশপ্রেম ও জাতির প্রতি অকৃত্রিম ভালোবাসা থেকে ধীরে ধীরে দেশের জন্য কাজ করতে করতে একজন দেশ নেতা গড়ে ওঠে। যে ছাত্র বর্তমানে স্কুল কিংবা কলেজের কোন নির্দিষ্ট বিষয়কে কেন্দ্র করে শিক্ষক কিংবা কর্তৃপক্ষের সাথে বিতর্ক করে চলেছে, সেই ছাত্রই হয়তো কোন নিজের দেশের জাতীয় স্বার্থকে কেন্দ্র করে একদিন বক্তব্য রাখবে কোনো এক আন্তর্জাতিক মঞ্চে। ছাত্র সমাজের মধ্যেকার দেশপ্রেমের চূড়ান্ত বিকশিত ও পরিণত হল একজন সার্থক রাষ্ট্রনেতা।

বিশ্বে দেশগঠনের পথপ্রদর্শক হিসেবে ছাত্রসমাজ:
আধুনিক যুগে বিভিন্ন ক্ষেত্রে ছাত্র সমাজ দেশ গঠনের পথে নানান বাধা অতিক্রম করার জন্য পথপ্রদর্শকের ভূমিকায় অবতীর্ণ হয়েছে। এর উদাহরণ আমরা বিংশ শতাব্দী থেকেই বারবার দেখতে পেয়েছি সমগ্র বিশ্বজুড়ে। কখনো দেখেছি ধ্বংসাত্মক যুদ্ধ বন্ধের আর্জি জানিয়ে ছাত্র সমাজে ব্যাপক মিছিল; কখনো দেখা গেছে পরমাণু অস্ত্রের ভয়াবহতায় শিহরিত হবা ছাত্রসমাজের শান্তি মিছিল।

আবার কখনো এই দূষিত বিশ্বে বিজ্ঞানীদের বারংবার আবেদন সত্বেও সাধারণ মানুষ যখন প্রকৃতি ও পরিবেশ সংরক্ষণে এগিয়ে আসছে না, তখন ছাত্রসমাজকে দেখা গিয়েছে পরিবেশের ত্রাতার ভূমিকায় অবতীর্ণ হতে। পরিবেশ সংরক্ষণের উদ্দেশ্যে ইউরোপের বিভিন্ন উন্নত দেশে ছাত্র সমাজ বৃহত্তর আন্দোলনের নেতৃত্ব দিয়েছে। এ প্রসঙ্গে ইউরোপের সুইডেনের পরিবেশ কর্মী স্কুলপড়ুয়া গ্রেটা থুনবার্গ এর কথা তো বর্তমানে বিশ্ব বিদিত।
উপমহাদেশের প্রেক্ষাপটে দেশ ও ছাত্রসমাজ:
ভারতীয় উপমহাদেশে ছাত্র সমাজ ও দেশের এক অত্যন্ত গূঢ় সম্পর্ক সেই প্রাচীনকাল থেকে বর্তমান রয়েছে। অতীতকালে যখন ভারতের প্রতিটি ঘর থেকে ছোট ছোট ছেলেমেয়েরা ছাত্র জীবন কাটানোর উদ্দেশ্যে গুরুগৃহে গমন করত, তখন থেকেই দেশের সাথে তাদের নাড়ির টান গড়ে তোলার প্রক্রিয়া শুরু হয়ে যেত। দেশের ঐতিহ্য, ইতিহাস ও সংস্কৃতি দ্বারা এই প্রতিভাবান ছাত্র সমাজকে শিক্ষিত করে তুলে তাদের মধ্যে জাগিয়ে তোলা হতো ঐতিহ্যগত আবেগ।

ছাত্রাবস্থা থেকেই দেশের বিভিন্ন গঠনমূলক প্রক্রিয়ায় অংশগ্রহণের নিদর্শন এই উপমহাদেশে রয়েছে। ছাত্র সমাজের এই প্রবণতা একইভাবে বর্তমান রয়েছে আধুনিক যুগেও। এই প্রসঙ্গে উপমহাদেশের স্বাধীনতা আন্দোলনে ছাত্রসমাজের অংশগ্রহণের কথা বিশেষভাবে উল্লেখ করতে হয়। বহু ক্ষেত্রে উপমহাদেশের বৃহত্তর আন্দোলনগুলিতে ব্যাপকভাবে অংশগ্রহণ করেছিল এদেশের ছাত্র সমাজ।
তাছাড়া স্বাধীনতার পরেও বহু গঠনমূলক গণ আন্দোলন, জাতীয় স্বার্থমূলক নানা দাবি-দাওয়া আদায়ের জন্য দরবার ইত্যাদি ক্ষেত্রে ছাত্র সমাজের ভূমিকা বিশেষভাবে পরিলক্ষিত হয়েছে। তাছাড়া অতিসম্প্রতি বাংলাদেশে সুষ্ঠু যানজট নিয়ন্ত্রণ ব্যবস্থার দাবিকে কেন্দ্র করে ব্যাপক ছাত্র আন্দোলনের কথা সারা বিশ্বে ছড়িয়ে পড়েছে।

উপসংহার:
সমাজ যদি একটি শরীর স্বরূপ হয়, ছাত্রসমাজ তাহলে সেই শরীরের ডান হাত। জাতীয় উন্নয়ন মূলক যে কোন প্রক্রিয়ার বাস্তবায়ন ছাত্র সমাজকে বাদ দিয়ে সম্ভব নয়। সে কারণে কোন দেশের ছাত্র সমাজকে যদি অক্ষম করে রাখা হয়, তাহলে প্রকৃতপক্ষে সেই দেশের মূল চালিকাশক্তিই স্তব্ধ হয়ে পড়বে। তাই ছাত্রসমাজকে জাতীয় সংস্কৃতির সকল নির্যাস দিয়ে স্বাধীন মনে  প্রয়োজনীয় দিকনির্দেশনা দ্বারা মৌলিক গঠনমূলক কর্মসূচি রূপায়ণে উদ্বুদ্ধ করতে হবে।"
দৈনন্দিন জীবনে বিজ্ঞান,"ভূমিকা:
“হে মোর রহস্যময়ী প্রকৃতিসুন্দরী 
আপনারে আচ্ছাদিয়া দিবস শর্বরী 
অঞ্চলে রেখেছ ঢাকি অমৃত রেকাব
আর নয়,প্রিয়া মোর,উতারো নেকাব।“

যা না হলে আমরা বাঁচি না, সেই জিনিসের গুরুত্ব নিয়ে কথা বলার কোন প্রয়োজন নেই। আসলে বিজ্ঞান আজ এমন এক জায়গায় উন্নীত হয়েছে যেখানে একজন প্রেমিক তার প্রেমিকাকে অবলীলায় বলতে পারে, ""নামিয়ে ফেলো তোমার অবগুন্ঠন-ঢেকে রাখার কিছুই নেই।"" অতএব সহজেই অনুমেয় বিজ্ঞানের জয়যাত্রার কথা। যে প্রকৃতির হাতে মানুষ ছিল খেলার পুতুল, যে প্রকৃতির বিরুদ্ধশক্তির সাথে মানুষকে প্রতিনিয়ত সংগ্রাম করে চলতে হচ্ছে, সেই প্রকৃতির অন্ধ শক্তির উপর জয়ী হওয়ার প্রয়োজনেই একদিন সৃষ্টি হয়েছিল বিজ্ঞান। পৃথিবীর বহু ব্যক্তি মানবকল্যাণের জন্য ডুব দিয়েছিল প্রকৃতির অতলান্ত রহস্য সাগরে। সেই রহস্যাবরণ উন্মোচন করে মানুষের প্রতিভা আবিষ্কার করেছে প্রকৃতির কত গোপন সম্পদ ও শক্তি। জলে, স্থলে, অন্তরীক্ষে আজ মানুষের দুর্বার গতি। আদিম জ্ঞানকে পেছনে ফেলে বিজ্ঞানের কল্যাণে মানুষ আজ সভ্যতার অকল্পনীয় উন্নয়নে সমৃদ্ধশালী। মানুষের দৃষ্টিভঙ্গি, চিন্তাচেতনায় পরিবর্তন নিয়ে এসেছে এই বিজ্ঞান।
বিজ্ঞান কী: 
বিজ্ঞান বা Science শব্দটির উৎপত্তি ""Scientia"" থেকে। ""Scientia"" অর্থ জানা বা শিক্ষা করা। বিজ্ঞানী ভ্যালেরির মতে, ""বিজ্ঞান হলো কতগুলো সাফল্যমণ্ডিত ব্যবস্থা ও ধ্যান-ধারণার সংগ্রহ।"" প্রমথ চৌধুরীর মতে, ""বিজ্ঞান শুধু একটি বিশেষ জ্ঞানের নাম নয়, একটি বিশেষ পদ্ধতি অবলম্বন করে যে জ্ঞান লাভ করা যায় আসলে তার নামই হচ্ছে বিজ্ঞান।"" হারবার্ট স্পেন্সারের মতে, ""বিজ্ঞান হলো সঙ্ঘবদ্ধ জ্ঞানের সমষ্টি।""বিজ্ঞানী মাদাম কুরি বলেছেন, ""আমার চোখে বিজ্ঞান হলো অনিন্দ্য সুন্দর।"" গবেষণাকার্যে সফল বিজ্ঞানীদের কর্মপ্রচেষ্টা কল্পকাহিনীকেও হার মানায়!
বিজ্ঞানের উৎসঃ
বিজ্ঞান শব্দটির অর্থ হল বিশেষ জ্ঞান। অর্থাৎ নামের ব্যাখ্যা থেকেই পরিষ্কার হয়ে যায় যে পৃথিবীতে বিজ্ঞান অলৌকিক ইন্দ্রজাল কিংবা ভোজবাজির খেলা নয়। এ হলো বুদ্ধিমত্তাকে কাজে লাগিয়ে পৃথিবীর মধ্যে স্থিত বিভিন্ন উপাদানকে নিজের প্রয়োজন অনুযায়ী ব্যবহার করা।
বিজ্ঞানের দান হিসেবে যে সমস্ত আবিষ্কার আমাদের প্রতিদিনকার জীবনের নিয়ত সরলীকরণ করে চলেছে তার পেছনে রয়েছে মানুষের প্রখর বুদ্ধিমত্তা এবং নানান প্রাকৃতিক উপাদানের মেলবন্ধন। এই দুইই বিজ্ঞানের প্রকৃত উৎস। মানব সভ্যতায় বিজ্ঞানের জয়যাত্রা শুরু পাথরে পাথর ঘষে সেই আগুন আবিষ্কার থেকে। তারপর থেকেই মানবজগৎ তথা সমগ্র পৃথিবীর জীবকুল বিজ্ঞানের খারাপ-ভালো উভয়প্রকার ফল ভোগ করে আসছে।
আধুনিক বিজ্ঞান:
""We need science more than ever before."" -বিজ্ঞানী হলডেন।

বর্তমান যুগ বিজ্ঞানের যুগ। বর্তমান সভ্যতা বিজ্ঞানের দান। প্রখ্যাত মনীষী অলব্রাইট হাক্সলি তাঁর Bravo New World গ্রন্থে বিজ্ঞানের এমন অগ্রগতি কল্পনা করেছেন যে, ""এমন এক সময় আসবে যখন মানুষ সৃষ্টি হবে যন্ত্রের সাহায্যে এবং যন্ত্রজাত মানুষেরাই সবসময় পৃথিবীর এ প্রান্ত থেকে ও প্রান্তে ঘুরে আসবে।"" তার সেই কল্পিত ভবিষ্যৎ বাস্তবায়িত করার পথ ধরেই বোধ হয় এ যুগের রোবট তৈরি হচ্ছে অতি তৎপরতার সাথে! সভ্য সমাজের সর্বত্রই বিজ্ঞানের গৌরবময় উপস্থিতি। নাগরিক সভ্যতার সামান্য অংশটিও অবৈজ্ঞানিক নয়। এর রাজপথ, যানবাহন, অট্টালিকা সবই বিজ্ঞানের আশির্বাদপুষ্ট। সুইচ টিপলেই আলো জ্বলে, পাখা ঘোরে, গান বাজে, ছবি আসে, নিমিষেই ওড়া যায় নীলাকাশে, ভাঙা হাড় জোড়া লাগে! এ সবই সম্ভব হয়েছে বিজ্ঞানের বদৌলতে। ধেয়ে এগিয়ে চলেছে জীবন। বিজ্ঞানের রথে ভর করে মানুষের জীবনে এখন অনেক পরিবর্তন এসেছে। তাই বলা যায়, ""এ যুগ বিজ্ঞানের যুগ, এ যুগ প্রযুক্তির যুগ।"" 
মহাবিজ্ঞানী আলবার্ট আইনস্টাইন বলেছেন-
""বিজ্ঞানই সত্য। বিজ্ঞানই উপযুক্ত। বিজ্ঞান আপনার নিরবিচ্ছিন্ন বন্ধু।
বিজ্ঞান সর্বদা সৃষ্টিশীল।""

বিজ্ঞান ছাড়া জীবন অসম্ভব। ধরা যাক, আমার এ লেখার কক্ষটারই কথা। এর চেয়ার, টেবিল, দরজা, জানালা, লাইট, ফ্যান, কাগজ, কালি, কলম সবই বিজ্ঞানের সুন্দর সংস্পর্শে পরিপূর্ণ।জামা, কাপড়, জুতা,মোজা,এমনকি একটু আগে পান করা বেভারেজ ও হটডগ সবই বিজ্ঞানের ছোয়ায় ধন্য।
বিস্ময়কর বিজ্ঞানঃ 
ইংরেজি ভাষায় একটা প্রবাদ আছে-‘’Necessity is the mother of invention’’-প্রয়োজন হলো আবিষ্কারের জননী।আর,প্রয়োজনের তাগিদেই বিজ্ঞান আবিষ্কার করছে নানা বিস্ময়কর বস্তু।আধুনিক বিজ্ঞান সময় ও দূরত্বকে জয় করেছে।জেমস ওয়াট স্টিম ইঞ্জিন ও জর্জ স্টিফেনসন রেলগাড়ি আবিষ্কার করেছেন।উড়োজাহাজের সাহায্যে আমরা ঘন্টায় তিনশত মাইলেরও বেশি পথ সহজেই অতিক্রম করতে পারি।মাইকেল ফ্যারাডে বিদ্যুৎ আবিষ্কার করেন ও টমাস আলভা এডিসন বিদ্যুৎকে কাজে লাগান টেলিফোন,রেডিও,টেলিভিশনের উৎকর্ষ সাধনে। মূলত এ যন্ত্রগূলো বিদ্যুৎ তরঙ্গের রহস্যময় শক্তির উপর দাঁড়িয়ে আছে। 
বিজ্ঞানের দৈনন্দিন প্রভাবঃ
সকালে ঘুম ভাঙ্গানোর অ্যালার্ম, বিছানা ছেড়ে টুথ পেস্ট,গ্যাস জ্বালিয়ে রান্না , অফিস যাওয়ার গাড়ী, কম্পিউটার, ক্যালকুলেটর, মোবাইল, টেলিভিশন, বাস, ট্রেন, এরোপ্লেন সবকিছুর সাথেই জড়িয়ে রয়েছে বিজ্ঞান। আমাদের জীবনকে সহজ থেকে আরো সহজতর এবং দ্রুত থেকে আরো দ্রুততর করে তোলার পথে বিজ্ঞান প্রতিনিয়ত কাজ করে চলেছে। বিজ্ঞানহীন হয়ে মানব সভ্যতার অগ্রগতি এমনকি অস্তিত্ব রক্ষা; কোনটাই সম্ভব নয়।  প্রকৃতির স্বাভাবিক নিয়মের সাথে প্রতিনিয়ত যুদ্ধ করে বিজ্ঞান আমাদের জীবনকে সহজ সরল আরামদায়ক করে তুলেছে। অসহ্য গরমে তাপমাত্রাকে নিয়ন্ত্রণ করেছে, মানুষের সুবিদার্থে বিজ্ঞানীরা ঘুরিয়ে দিয়েছেন নদীর গতিপথ, উষ্ণ মরুকে তা করেছে শস্য শ্যামল। হাড় ভাঙা পরিশ্রমকে বিজ্ঞান অনেক সহজ করে দিয়েছে। আজকের কর্মব্যস্ত মানুষ বিজ্ঞান ছাড়া একপাও এগোতে পারে না।
চিকিৎসায় বিজ্ঞানঃ 
""বিজ্ঞান বিশ্বসভ্যতায় অনেক কিছু উপহার দিয়েছে।এ বিস্ময়ের অন্যতম হলো আধুনিক চিকিৎসাব্যবস্থা।“
-হেনরি ডেভিড

আমাদের কর্মমুখর জীবনের অসুস্থ্য মূহুর্তগুলো নিতান্তই চিকিৎসা-বিজ্ঞানের উপর নির্ভরশীল।সহজ মরণকে বিজ্ঞান এখন বৃদ্ধাঙ্গুলি দেখায়,মুমূর্ষু রোগী আশ্চর্য সব ঔষধের গুণে বেঁচে আছে,ভরসা পাচ্ছে আরও অধিক কাল পৃথিবীকে উপভোগ করার।অলৌকিক শোনালেও সত্যি যে,প্লাস্টিক সার্জারির মাধ্যমে মানুষের মুখের চেহারা আরও আকর্ষণীয় হয়ে উঠছে।পেনিসিলিন,স্ট্রেপটোমাইসিন প্রভৃতি আবিষ্কৃত হওয়ায় লক্ষ লক্ষ মানুষ নানারূপ ব্যধির হাত থেকে রক্ষা পাচ্ছে।সম্প্রতি বিজ্ঞানের অপার মহিমায় পেনিসিলিনের মতো ক্লোরিন নামে আরেকপ্রকার জীবাণুনাশক আবিষ্কৃত হয়েছে।মাদাম কুরির আবিষ্কার রেডিয়ামই আজ দুরারোগ্য ক্যান্সার রোগীর মনে জাগিয়েছে বাঁচার আশা।তাছাড়া জন গ্রে এর ভ্যাক্সিন ও লুই পাস্তুরের ইনজেকশনের কথা সবারই জানা।
কৃষিশিল্পে বিজ্ঞানঃ 
""বহুদিন উপবাসী নিঃস্ব জনপদে
মাঠে মাঠে আমাদের ছড়ানো সম্পদ
কাস্তে দাও আমার এ হাতে।‘’-সুকান্ত ভট্টাচার্য

বিজ্ঞান কৃষিতে এক যুগান্তকারী বিপ্লব ঘটিয়েছে।সারের ব্যবহারে ফলন বেড়েছে।কীট-পতঙ্গ নিপাত করছে ঔষধ,মরুভূমি পরিণত হচ্ছে মনোহর উদ্যানে,বিরানভূমি জনারণ্যে পরিণত হচ্ছে।পার্বত্য এলাকা হচ্ছে সমভূমি।উন্নত সেচ ব্যবস্থা ও চাষাবাদের ফলে কৃষিক্ষেত্র অনেক উন্নতি লাভ করেছে।
নতুন নতুন কর্মসংস্থান তৈরীতে বিজ্ঞানঃ
এক সময় ঘরে বসে থাকাকে অযথা সময় নষ্ট হিসেবে আখ্যায়িত করা হত। কিন্তু, দৈনন্দিন জীবনে বিজ্ঞান এর কল্যাণে বর্তমানে ঘরে বসে আয় করা সম্ভব হচ্ছে। ফ্রিল্যান্সিং এর মাধ্যমে বিশ্বের নামীদামি কোম্পানি গুলোর সাথে ঘরে বসেই কাজ করা সম্ভব হচ্ছে। তাছাড়া, ইউটিউবের মাধ্যমে নিজের প্রতিভাকে সকলের সামনে উপস্থাপনের পাশাপাশি সৃষ্টি হয়েছে উপার্জনের সুযোগ। অনলাইন বিজনেসের মাধ্যমে ঘরে বসেই বিক্রেতা তার পণ্য ক্রেতার কাছে বিক্রি করতে পারছে। নিজের রান্না, বানানো কেক অন্যের কাছে বিক্রি তো এখন শুধুমাত্র একটি বাটনে চাপ দেয়ার কাজ।
বিজ্ঞানের সাম্প্রতিক প্রভাবঃ
সাম্প্রতিক সময়ে বিজ্ঞান অনেক দূর অগ্রসর হতে পেরেছে। পৃথিবীতে বিজ্ঞান যত বেশি অগ্রসর হবে মানবকল্যাণ তত বেশি সাধিত হবে। পৃথিবীকে ধ্বংস করার জন্য বিজ্ঞানীরা বিজ্ঞান নিয়ে মেতে ওঠেনি। বরং এর কল্যাণকর দিকটির শতভাগ সেবা পাবার জন্য এর শুভযাত্রা সূচিত হয়েছিল। মানুষের শুভবুদ্ধি এবং বিজ্ঞান চর্চা অনাগত দিনেও অব্যাহত থাকবে এবং এর সুফলও মানুষ ভােগ করবে সন্দেহ নেই।
বিজ্ঞান বনাম মানুষঃ
তবে বিজ্ঞানের প্রভাবে মানুষ আজ যন্ত্রমানবে পরিণত হয়েছে, তাকে অনুসরণ করে যন্ত্র নিয়ন্ত্রিত হয় না বরং যন্ত্রের নিয়ন্ত্রণে বর্তমান সময়ের মানুষ চালিত হয়। জীবনকে সহজ ও সুখের করে তোলার জন্য মানুষের সীমাহীন আকাঙ্ক্ষা তাকে নতুন নতুন আবিষ্কার করতে উদ্বুদ্ধ করেছে। পনেরোই যন্ত্রভিত্তিক জীবন আজ যান্ত্রিক জীবনে পরিণত হয়েছে। ইলেকট্রনিকস, কৃত্রিম বুদ্ধিমত্তা এবং অন্যান্য অত্যাধুনিক প্রযুক্তির মেলবন্ধনে রোবট ও কম্পিউটারের আবিষ্কার মানুষের জীবনধারার পটচিত্রকে আমুল বদলে দিয়েছে। ফলস্বরূপ প্রযুক্তির অগ্রগতির সঙ্গে সঙ্গে মানুষ পরিণত হয়েছে যন্ত্রের আজ্ঞাবহ দাসানুদাসে। এক মুহুর্ত আধুনিক প্রযুক্তির প্রত্যক্ষ সহায়তা ছাড়া মানুষ আজ অত্যন্ত অসহায়, নিরুপায় বোধ করে।
দৈনন্দিন মানব জীবনে বিজ্ঞানের জয়যাত্রাঃ 
দৈনন্দিন জীবনে বিজ্ঞানের জয়যাত্রার প্রকৃত সূচনা আদি যুগে। সেই সুদূর অতীতকাল থেকে যখন মানুষ পাথরের বর্শা দিয়ে শিকার করতে শিখেছিল, কিংবা শিখেছিল চাকার সাহায্যে কোন ভারী জিনিসকে অতি সহজে চালনা করতে সেই দিনই মানব জীবনে বিজ্ঞান কিংবা মস্তিষ্কপ্রসূত এই বিশেষ জ্ঞানের জয়যাত্রা শুরু হয়ে যায়। এরপর সময় যত এগিয়েছে মানুষের জীবনকে ততোই ঘিরে নিয়েছে বিজ্ঞান। ঘরবাড়ি, পোশাক-আশাক, খাবার-দাবার প্রতিটি ক্ষেত্রে বেঁচে থাকার জন্য মানুষ বিজ্ঞানের সাহায্য গ্রহণ করেছে। আর আধুনিক যুগে শিল্প বিপ্লবের পর থেকে বিজ্ঞান ও প্রযুক্তি একে অপরের সঙ্গে পা মিলিয়ে মানুষের দৈনন্দিন জীবনকে আমূল বদলে দিয়েছে। বদলে যাওয়া এই পরিস্থিতিতে বিজ্ঞানই হয়েছে মানুষের জীবনধারার বাহক তথা ধারক।
বিজ্ঞানের অকল্যাণঃ
আমাদের নিত্যজীবনে বিজ্ঞান শুধু আশীর্বাদই বয়ে আনেনি;অভিশাপও এনেছে।যন্ত্রের উপর নির্ভর করত্যে গিয়ে মানুষ দিনদিন শ্রমবিমুখ হয়ে পড়ছে।অবস্থা দেখে মনে হয় মানবজন্মের সব গৌরব হারিয়ে আমরা যন্ত্রের দাস হয়ে উঠছি।এছাড়া বিজ্ঞানের উন্নতির সাথে সাথে যেসব মারণাস্ত্র তৈরি হচ্ছে তা শান্তিকামী মানুষকে আতঙ্কগ্রস্থ করে তুলছে।দুটি মহাযুদ্ধের ধ্বংসলীলাই এর জ্বলন্ত প্রমাণ। বিজ্ঞানের ধ্বংসাত্মক শক্তি ও ক্রমবর্ধমান প্রসারে ভীত হয়ে বিজ্ঞানী আইনস্টাইন আক্ষেপ করে বলেছিলেন,
”পৃথিবী এক অনিবার্য ধ্বংসের মুখে এগিয়ে চলছে।“
একই সাথে যা আশীর্বাদ তা যে অভিশাপও হতে পারে তারে জ্বলন্ত প্রমাণও আছে অনেক।আলফ্রেড নোবেল পাহাড়-পর্বত ডিঙিয়ে মনুষ্য যাতায়াতের টানেল কিংবা খনি থেকে উত্তোলনের জন্য যে ডিনামাইট আবিষ্কার করেন;পরবর্তীতে তাই অসংখ্য প্রাণ সংহার করেছে।যে পারমানবিক শক্তি মানুষের শক্তিকে বহুগুণে বৃদ্ধি করেছে,তাই আবার নাগাসাকি ও হিরোশিমায় লাখ লাখ লোক হত্যা করেছে।আনবিক শক্তিতে পরিচালিত সাবমেরিন,নটিলান লেলিন তুষারাবৃত আর্কটিক অঞ্চলের পথ পরিষ্কার করছে।নানা দেশে জ্বালানির অভাব দূর করছে এবং শান্তির কাজে ব্যবহৃত হচ্ছে।আবার তার অপব্যবহারও হচ্ছে ব্যপক।বিজ্ঞানের এ অপব্যবহার নিষিদ্ধ করার জন্য মানুষের বুদ্ধির উদ্রেক হোক,তার জন্য নিরন্তর প্রচার আবশ্যক।সম্মিলিত রাষ্ট্রপুঞ্জের শক্তি সংহত হলে তবেই তা সম্ভব হবে।নতুবা দুর্বলের উপর অত্যাচারেরে ক্ষেত্রে বিজ্ঞানের অপব্যবহার হবেই।
উপসংহারঃ
""There is no unmixed blessings on Earth.”
ভালোর পাশাপাশি মন্দের উপস্থিতি আলো-আধারের মতো লুকোচুরি খেলবেই।দৈনন্দিন জীবনে বিজ্ঞান তাই অনেক ভালোর সাথে কিছুটা অপ্রীতিকর বৈকি।পানি ও বাতাসকে বাদ দিলে যেমন জীবনের কাজকর্ম স্তব্ধ হয়ে যায়,তেমনই বিজ্ঞানকে বাদ দিলেও সভ্য জগত প্রাণহীন ও স্পন্দনহীন হয়ে পড়বে।তাই বিজ্ঞানের অকল্যাণকর দিকগুলোকে দূরে ঠেলে এর সুন্দর অগ্রযাত্রাকে আরো ত্বরান্বিত করতে হবে।তবেই বিজ্ঞানের মাধ্যমে আমাদের দেশ ও জীবন গড়ে উঠবে সুন্দরভাবে,দেখা দিবে শাশ্বত কল্যাণ,সূচিত হবে কল্যাণের অভিমুখী বিজ্ঞানের জয়যাত্রা।
"
দৈনন্দিন জীবনে বিজ্ঞান,"ভূমিকা: বিজ্ঞান ও আধুনিক জীবন সমার্থক। আধুনিক জীবনের প্রতিটি ক্ষেত্রে বিজ্ঞানের অনিবার্য উপস্থিতি। এদিক থেকে বিজ্ঞান মানুষের প্রতিদিনের সঙ্গী ও বন্ধু। আধুনিক সভ্যতায় বিজ্ঞান এক অপরিহার্য বিষয়। ব্যবহারিক ও দৈনন্দিন জীবনে বিজ্ঞানের সাহায্য ছাড়া আমরা এক পা-ও চলতে পারি না। সকাল থেকে মধ্যরাত পর্যন্ত বিজ্ঞান আমাদের সঙ্গে সঙ্গে ঘোরে। তাকে ছাড়া আমাদের জীবন অচল–অনড়–জড়। জীবনকে ভরপুর করে দিয়েছে বিজ্ঞান।
সর্বত্র বিজ্ঞানের দান: আমাদের ব্যন্তিজীবনে, পারিবারিক, সামাজিক, রাষ্ট্রীয় জীবনে— কোথায় নেই বিজ্ঞানের ছোঁয়া! সর্বত্র বিজ্ঞানের দান ছড়িয়ে রয়েছে। আমরা বিজ্ঞানের এই আশীর্বাদকে ব্যবহার করে জীবনকে সুখস্বাচ্ছন্দ্যে ভরিয়ে তুলছি। যে ঘরে বাস করছি— তার নির্মাণ হয়েছে বিজ্ঞানের দাক্ষিণ্যে। ঘরের আসবাবপত্র, বাক্স-বিছানা, নিত্য ব্যবহার্য বস্তুসামগ্রী, রান্নাবান্না, আহারবিহার, শিক্ষাদীক্ষা, রোগের চিকিৎসা, নিত্য-বিনোদন, খেলাধুলা, বিশাল কর্মজগৎ, ভ্রমণবিলাস জীবনের প্রতিটি মুহূর্তে বিজ্ঞানের অবদান ছাড়া আমরা আজ অচল।

রোগ নিরাময়ে বিজ্ঞান: বিজ্ঞান এখন রোগ নিরাময়ে বিরাট ভূমিকা পালন করে। রোগের দুর্বিষহ যন্ত্রণা থেকে এমনকি মৃত্যুর হাত থেকে রক্ষা করছে বিজ্ঞানের কল্যাণকারী শাখা— চিকিৎসা বিজ্ঞান। হাজারো রকমের ঔষধপত্র আবিষ্কার করেছে বিজ্ঞান। বিশেষ করে শল্য চিকিৎসার ক্ষেত্রে বিজ্ঞান ব্যবহৃত হচ্ছে আশ্চর্য দক্ষতায়। বিজ্ঞান মানুষের আয় অনেক বাড়িয়ে দিয়েছে।
শিক্ষাক্ষেত্রে বিজ্ঞান: আমাদের প্রাত্যহিক জীবনের আর একটি অত্যন্ত গুরুত্বপূর্ণ ও অপরিহার্য ক্ষেত্র— শিক্ষাক্ষেত্র। শিক্ষাই সত্যতার বাহন। শিক্ষার দৌলতেই মানুষ জ্ঞান-বিজ্ঞানের অধিকারী। বিজ্ঞানের আবিষ্কারের ফলেই এসেছে মুদ্রাযন্ত্র আমরা পেয়েছি রাশি রাশি জ্ঞানমূলক গ্রন্থ। পাঠ/পুস্তক, খাতা, কাগজ, কলম আর বিভিন্ন বিদ্যার অসংখ্য শিক্ষোপকরণ। আজকাল শিক্ষাব্যবস্থায় স্থান করে নিয়েছে কম্পিউটার, ইন্টারনেট, ওয়েবসাইট ও বিজ্ঞানের তথ্য–প্রযুক্তির নানা বিস্ময়কর উপকরণ।


কর্মক্ষেত্রে বিজ্ঞান: কর্ম মানুষের জীবনের নিত্যধর্ম। ছাত্রজীবনের পালা সাঙ্গ করে মানুষকে কর্মজীবনে প্রবেশ করতে হয়। অফিস, আদালত, শিক্ষাপ্রতিষ্ঠান, কলকারখানা, ফ্যাক্টরি, শিল্পসংস্থা প্রভৃতি কর্মক্ষেত্র আজ বিজ্ঞান তার নানা ডালি নিয়ে হাজির হয়েছে। কলকারখানা, উৎপাদনকেন্দ্র, সবই তো বিজ্ঞানেরই সৃষ্টি। অফিস আদালতের টাইপরাইটার, ফাইলপত্র, কাগজ কলম। ঘরদোর— বিজ্ঞান না হলে তো রূপ পেত না! এমনকি, দৈনিক শ্রমিক যারা অর্থাৎ কামার, কুমোর, ছুতোর, জেলেদের মাছ ধরার আধুনিক হাতিয়ার বিজ্ঞানের কৃপায়ই তৈরি হয়েছে।
ভ্রমণ-যাতায়াতে বিজ্ঞান: ভ্রমণ ব্যবস্থায় বিজ্ঞান এনে দিয়েছে সুখস্বাচ্ছন্দ্য ও দুরন্ত গতি। বিজ্ঞানের দৌলতে আবিষ্কৃত হয়েছে বাইসাইকেল, স্কুটার, রিকশা, বিভিন্ন ধরনের মোটরযান, বাস-লরি, ট্রেন, জাহাজ, উড়োজাহাজ কত রকমারি যানবাহন। মানুষের: প্রতিদিনের যাতায়াতকে বিজ্ঞান করে দিয়েছে সুগম, করেছে সুখকর। সময়ের সাশ্রয় হচ্ছে। মানুষের শ্রমের লাঘব হচ্ছে।

বিনোদনে বিজ্ঞান: আধুনিক যুগে বিজ্ঞানই এনে দিয়েছে বিনোদনের অফুরন্ত সম্ভার। বিজ্ঞান বিনোদনকে নব নব বৈচিত্রের মাধ্যমে পরম আকর্ষণীয় করে মানুষের সামনে তুলে ধরেছে। যে হারমোনিয়াম, তবলা বাজিয়ে গান করা হয়, যে প্রকৌশলের ব্যবহারে রঙ্গমঞ্জে অভিনয় করা হয়, অর্থাৎ বাদ্যযন্ত্র, মেকআপ, আলোকসম্পাত, দৃশ্য নির্মাণ সবকিছুতেই বিজ্ঞানের সহায়তা প্রয়োজন।
সংযোগের ক্ষেত্রে বিজ্ঞান: বিজ্ঞান সংযোগের ক্ষেত্রে নতুন যুগ এনে দিয়েছে। বিজ্ঞানের অসামান্য অবদানের অন্যতম হল প্রত্যহ লক্ষ লক্ষ কপি সংবাদপত্রের মুদ্রণ ও সরবরাহ। টেলিপ্রিন্টার, টেলেক্স ,অফসে্ট প্রিন্টার— বিজ্ঞান নিত্যনতুন আবিষ্কারে মুদ্রণ শিল্পে যুগান্তর এনেছে সৃষ্টি করছে। আজকাল চাই মুহুর্তে মুহূর্তে দূরে থাকা আত্মীয়স্বজন, ব্যাবসার অংশীদার, বন্ধুবান্ধব, নানা পেশায় নিযুক্ত মানুষের সঙ্গে অত্যাবশ্যকীয় সংযোগ। টেলিফোন, মোবাইল, ফ্যাক্স, ই-মেল, টেলিগ্রাফ, ওয়ারলেস, এস. টি. ডি. আই. এস. ডি.— বিজ্ঞান কত আশ্চর্য রকমের যন্ত্রপাতি, প্রকৌশল দিয়ে আমাদের সহায়তা করছে রাত্রিদিন। তা ছাড়া, ডাকব্যবস্থার মাধ্যমে চিঠি, পার্শেল, মানিঅর্ডার আদানপ্রদানও তো বিজ্ঞানেরই ফসল।
গ্রামীণ জীবনে বিজ্ঞান: আজ গ্রামীণ জীবনেও বিজ্ঞানের দান যথেষ্ট পরিমাণেই পরিলক্ষিত হচ্ছে। আমাদের দেশের গ্রামের অধিকাংশ মানুষই কৃষিজীবী। কৃষিক্ষেত্রে যেদিন লাঙ্গলের প্রবেশ ঘটেছিল, সেদিন থেকেই বিজ্ঞানের প্রবেশ ঘটেছিল গ্রামীণ জীবনে। আজ কৃষকরা কলচালিত লাঙল, বীজবপন, আগাছাবাছাই, শস্যকর্তন, ঝাড়াই-মাড়াই, ধান ভাঙা সর্বক্ষেত্রেই কলের সাহায্য নিচ্ছেন। এসব চাষবাসের যন্ত্রপাতি সবই বিজ্ঞানের দৌলতে প্রাপ্ত।

উপসংহার: একুশ শতকে মানুষের প্রাত্যহিক জীবন যে একান্তভাবেই বিজ্ঞাননির্ভর হয়ে দাড়িয়েছে এ বিষয়ে সন্দেহের কোনো অবকাশ নেই। শুধু তবু কেন মানুষ বিজ্ঞানের দাস হয়ে নিজের শন্তি ও কর্মঞ্চমতাকে বিজ্ঞানের যন্ত্রপাতির কাছে বিকিয়ে দেবে? তবু কেন বিজ্ঞান প্রতিদিন সকালে মানুষের জীবনে একটা টকটকে লাল গোলাপ হয়ে ফুটে উঠবে না?"
দৈনন্দিন জীবনে বিজ্ঞান,"ভূমিকা:

মানব সভ্যতায় বিজ্ঞানের আবির্ভাবের চেয়ে ভালো আর কিছু হতে পারে না৷ বিজ্ঞানের আবির্ভাবের পূর্বে পৃথিবী ছিল অজ্ঞতায় পরিপূর্ণ। দুর্দশা থেকে মুক্তি, অজ্ঞতা দূর ও মানুষের পরিশ্রম লাঘবের জন্যই যেন বিজ্ঞানের আবির্ভাব৷

উনবিংশ শতাব্দীর শিল্প বিপ্লবের মধ্য দিয়ে বিজ্ঞান তার অস্তিত্বের কথা জানান দেয়। আর বর্তমানে বিজ্ঞান ছাড়া পুরো পৃথিবী একেবারেই অচল৷ হঠাৎ শোনা গেল পুরো পৃথিবীকে এক সপ্তাহের জন্য লোড শেডিং এর মধ্য দিয়ে যেতে হবে৷ ভাবুনতো কেমন হবে? সব কলকারখানা গুলো বন্ধ হয়ে যাবে, খাদ্য উৎপাদন হবে না, হাসপাতালে অপারেশন সম্ভব হবেনা, সন্ধ্যার পর থেকে বাধ্য হয়ে অন্ধকারে সময় কাটাতে হবে। দৈনন্দিন জীবনে বিজ্ঞান এমনভাবে জড়িয়ে গেছে যে ইন্টারনেট ছাড়াও আমরা এখন একটি দিন কল্পনা করতে পারি না। সহজ কথায়, বর্তমানে আমাদের দৈনন্দিন জীবন বিজ্ঞান ছাড়া কল্পনাই করা যায় না৷

প্রাত্যহিক জীবনে বিজ্ঞান:

দৈনন্দিন জীবনে বিজ্ঞান আমাদের বিশ্বস্ত সহকারী। বর্তমানে যে কোন কাজে আমাদের প্রযুক্তির ব্যবহার করতে হয়। রাতে ঘুমনোর আগে আমাদের পরের দিন সকালের জন্য এলার্ম সেট করতে হয়, আবার সকালের উঠার পর সর্বপ্রথম সময় দেখার জন্য ঘড়ির কাটাতে চোখ বুলাতে হয়। এ থেকেই বোঝা যায় প্রাত্যহিক জীবনে আমরা বিজ্ঞানের উপর আমরা কতখানি নির্ভরশীল।

আমাদের বাসস্থান, কর্মক্ষেত্র সব কিছুইতেই কোন কোন না কোন ভাবে আমরা বিজ্ঞানের উপর নির্ভরশীল। বিজ্ঞান আমাদের পুরনো দিনের একগুঁয়ে জীবনকে অনেকখানি বদলে দিয়েছে। এমন এক সময় ছিল যখন প্রযুক্তি ও বিজ্ঞান নির্ভর পণ্য ব্যবহারের সক্ষমতা শুধুমাত্র বিত্তশালীদের মধ্যে সীমিত ছিল। সে চিত্র অনেক আগেই বদলে গেছে। এখন সকলেই তার সাধ্যের মত প্রযুক্তি ব্যবহার করতে পারে। এখন পুরো দুনিয়ায় আমাদের হাতের মুঠোয়। আর এটি সম্ভব হয়েছে শুধুমাত্র বিজ্ঞানের আশীর্বাদের ফলে৷

চিকিৎসা ক্ষেত্রে বিজ্ঞান:

আমাদের দৈনন্দিন জীবনে বিজ্ঞান সবচেয়ে গুরুত্বপূর্ণ ভূমিকা রাখে চিকিৎসা ক্ষেত্রে। বিজ্ঞানের কারণে আজ রোগ নির্ণয় অনেক বেশি সহজ হয়েছে৷ এমন এক সময় ছিল যখন সামান্য জ্বরেও মানুষকে প্রাণ হারাতে হতো। বিশেষ করে ডায়রিয়া, কলেরা, হামের মত রোগ শিশুদের জন্য ছিল হুমকি স্বরূপ। কিন্তু, বিজ্ঞানের কল্যাণে আজ আমরা অনেক জটিল রোগ থেকে মুক্তি পেয়েছি।

বিজ্ঞান বর্তমানে মহামরী মোকাবেলার সবচেয়ে শক্তিশালী অস্ত্র। কলেরা, টাইফয়েডের মত জীবন নাশকারী রোগ থেকে বিজ্ঞান আমাদের সুরক্ষিত রাখছে৷ বিজ্ঞানের কারণে মৃত্যু হার হ্রাস পাওয়ার পাশাপাশি মানুষের গড় আয়ু বৃদ্ধি পেয়েছে৷ একসময় বাচ্চা জন্ম দিতে গিয়ে অনেক মাকে প্রাণ হারাতে হত৷ কিন্তু, বর্তমানে প্রসূতি মায়ের মৃত্যু শূণ্যের কোঠায় নেমে এসেছে বললেও চলে। প্রেসার মাপা, ডায়বেটিস পয়েন্ট চেক এসব এখন ঘরে বসেও করা সম্ভব হচ্ছে৷ হার্টে ছিদ্রের মত জটিল রোগ অপারেশন ছাড়া এখন কেবল মাত্র ঔষুধের মাধ্যমে সারানো সম্ভব হচ্ছে। আর এসব সম্ভব হচ্ছে কেবলমাত্র চিকিৎসা ক্ষেত্রে নিত্যনতুন বৈজ্ঞানিক গবেষণার ফলে।

যোগাযোগ ব্যবস্থা ও বিজ্ঞান:

বিজ্ঞান ও প্রযুক্তির উন্নতির ফলে পুরো পৃথিবী এখন বিশ্বগ্রাম নামেও পরিচিত। বিজ্ঞান দূরত্ব হ্রাস করেছে এবং ভ্রমণকে আনন্দদায়ক করে তুলেছে। এমন এক সময় ছিল যখন মানুষকে পায়ে হেঁটে তাদের গন্তব্যে পৌঁছতে হত। তারপর তারা ভ্রমণের জন্য নৌ পথ বেছে নিল। কিন্তু নৌ পথে ভ্রমণ ছিল সময় সাপেক্ষ আর বিপদজনক। মাত্র ৬০-৭০ বছর আগেও মানুষ এশিয়া থেকে ইউরোপ যেত পানি পথে।

মরুভূমি, জঙ্গল, পাহাড় পাড়ি দেওয়ার কথা একসময় মানুষ ভাবতেও পারতনা। আর আজ শুধুমাত্র বিজ্ঞানের কল্যাণে ট্রেন মরুভূমি, জঙ্গল এবং পাহাড়ের মধ্য দিয়ে গর্জন করে চলাচল করে। উড়োজাহাজ, বুলেট ট্রেন এখন আমাদের সবার কাছে খুবই স্বাভাবিক মনে হয়। একদেশ থেকে অন্যদেশে আকাশ পথে পাড়ি জমানো এখন কেবল মাত্র কয়েক ঘন্টার ব্যাপার। বিজ্ঞানের আশীর্বাদে মাস এবং বছরের ভ্রমণ এখন কয়েক ঘন্টার মধ্যে শেষ করা যেতে পারে। শুধু কি তাই? মহাকাশ রকেটে চরে মানুষ মহাকাশ ভ্রমণের চেষ্টা করে যাচ্ছে।

কৃষি ক্ষেত্রে বিজ্ঞান:

দৈনন্দিন জীবনে বিজ্ঞান নানাভাবে আমাদের প্রভাবিত করে। তবে শহুরে সমাজ অনেকটা জানেই না বিজ্ঞান কীভাবে কৃষি কাজে ভূমিকা রাখছে। আমাদের দেশে এক সময় মাত্র ৬-৭ কোটি মানুষ বসবাস করতো। এখন জনসংখ্যা প্রায় ১৭ কোটি। জনসংখ্যা বাড়লেও জমি তো বাড়ে নি। তাহলে এত মানুষের জন্য খাবার কীভাবে আসছে? কৃষি ক্ষেত্রে বিজ্ঞানের উন্নতির ফলে এখন এক জমিতেই ৪-৫ গুণ বেশি ফসল ফলানো সম্ভব হচ্ছে। বিভিন্ন রকম জৈব ও রাসায়নিক সার মাটিকে করছে আরও উর্বর।

আমাদের দেশে উপজেলায় উপজেলায় গড়ে উঠেছে কৃষি অফিস। কৃষি অফিসাররা প্রান্তিক কৃষকদের ধরে ধরে আধুনিক কৃষি পদ্ধতি শিখিয়ে দিচ্ছে। মালচিং পদ্ধতি, উন্নত জাতের চারা উৎপাদন পদ্ধিতি আজকে প্রায় সব কৃষকেরই জানা। বিজ্ঞানের কল্যাণে রাজধানী শহর ঢাকাতেও শুরু হয়েছে ছাদ কৃষির প্রচলন।

গৃহস্থলীর কাজে বিজ্ঞান:

দৈনন্দিন জীবনে বিজ্ঞান এর সুফল থেকে বাদ পড়েননি আমাদের মা-বোনেরা। রোজ সকালে ঘুম থেকে উঠে মাটির চুলায় লাকড়ি দিয়ে রান্না, শিল নোড়া দিয়ে মশলা বাটতে বসা, ছাই দিয়ে হাড়ি পাতিল পরিষ্কার। হ্যাঁ, একসময় গৃহিনীদের এভাবেই পরিশ্রম করতে হত। কিন্তু, যুগের বিবর্তনে এখন এসব অতীত। গ্যাসের চুলো, মাইক্রোওভেন, ইলেকক্ট্রিক চুলা, ব্লেন্ডার এসব গৃহিনীদের শ্রম অনেকাংশে কমাতে সহায়তা করেছে। খাদ্য রসিকদের জন্য রয়েছে হরেক রকম ইলেক্ট্রিক পণ্য।

শিক্ষার কাজে বিজ্ঞান:

এক সময় দোয়াতের কালি বের করে লেখা হতো। লেখা ছাপানোর মেশিন আবিষ্কারের পর পরই দোয়াতের কালি ব্যবহারের দিন গত হয়েছে৷ বিজ্ঞানের এই যুগে এখন ছাপার মেশিনও উঠে যাওয়ার পথে। কখন বই ছাপা হবে, তারপর পড়তে হবে সে যুগ নেই৷ যখন যে বই দরকার তা তৎক্ষনাৎ ভেসে উঠছে আমাদের মোবাইল বা ল্যাপটপের স্ক্রিনে। তাছাড়া, ঘরে বসেই পৃথিবীর অনেক নামীদামী ইউনিভার্সিটির কোর্স গুলো করা যাচ্ছে নিমেষে। ধরুন, আপনি কোন বিষয়ে খুব দক্ষ৷ আর আপনি চাইছে আপনার এই প্রতিভা সকলের সামনে তুলে ধরতে। সেটিও করতে পারছেন নিমেষে। বিজ্ঞান নির্ভর এই যুগে সবাই শিক্ষক আবার সবাই ছাত্র।

করোনাভাইরাস আমাদের নতুন করে বাঁচার মাধ্যম খুঁজে নিতে বাধ্য করেছে। করোনা ভাইরাসের সময় লকডাউনের কারণে বড় বড় বিশ্ববিদ্যালয় থেকে শুরু করে আমাদের দেশের বিদ্যালয়গুলো পর্যন্ত অনলাইনে প্রযুক্তির সহায়তায় পাঠ দান করেছে। করোনা ভাইরাস চলে গেলেও প্রযুক্তির মাধ্যমে পাঠ দান এক সময় আমাদের দৈনন্দিন জীবনের অংশ হয়ে উঠবে।

নতুন নতুন কর্মসংস্থান তৈরীতে বিজ্ঞান:

এক সময় ঘরে বসে থাকাকে অযথা সময় নষ্ট হিসেবে আখ্যায়িত করা হত৷ কিন্তু, দৈনন্দিন জীবনে বিজ্ঞান এর কল্যাণে বর্তমানে ঘরে বসে আয় করা সম্ভব হচ্ছে৷ ফ্রিল্যান্সিং এর মাধ্যমে বিশ্বের নামীদামি কোম্পানি গুলোর সাথে ঘরে বসেই কাজ করা সম্ভব হচ্ছে। তাছাড়া, ইউটিউবের মাধ্যমে নিজের প্রতিভাকে সকলের সামনে উপস্থাপনের পাশাপাশি সৃষ্টি হয়েছে উপার্জনের সুযোগ৷ অনলাইন বিজনেসের মাধ্যমে ঘরে বসেই বিক্রেতা তার পণ্য ক্রেতার কাছে বিক্রি করতে পারছে৷ নিজের রান্না, বানানো কেক অন্যের কাছে বিক্রি তো এখন শুধুমাত্র একটি বাটনে চাপ দেয়ার কাজ৷

কুফল:

আমাদের দৈনন্দিন জীবনে বিজ্ঞান অনেক ভালো ভূমিকা রাখলেও এর অল্প কিছু খারাপ দিকও রয়েছে। আজকাল আমরা প্রযুক্তি উপর এতটাই নির্ভরশীল হয়ে পড়েছি নিজেরাই ভুলে গেছি নিজেদের সময় দিতে। পারিবারিক সম্পর্কগুলোতেও এক ধরনের ঢিলেঢালা ভাব লক্ষ্যণীয়। পরিবারের সবাই একসাথে বসে টেলিভিশন দেখা, গল্প করে সময় কাটানো এসবতো এখন বিলুপ্ত হয়ে গেছে বললে ভুল হবে না৷ সামাজিক যোগাযোগ মাধ্যমের অপব্যবহারের কারণে অনেক অপ্রীতিকর ঘটনার কথা রোজ শোনা যায়। বিজ্ঞানের বিরূপ প্রভাবের সবচেয়ে বড় ভুক্তভোগী হচ্ছে আমাদের চোখ। দৈনন্দিন জীবনে বিজ্ঞান এর ব্যবহার আমরা কোন কাজে লাগাবো সেটা একান্তই আমাদের ওপর নির্ভর করছে।

উপসংহার:

বর্তমানে আমরা সবকিছুতেই কোন না কোন ভাবে বিজ্ঞানের উপর নির্ভরশীল। আমাদের দৈনন্দিন জীবনে বিজ্ঞান এর উপকারীতাকে অস্বীকারের কোন উপায় নেই৷ বিজ্ঞানের আবিষ্কার মানুষের কল্যাণের জন্য হয়েছে। আমরা যদি বিজ্ঞানকে ভালো কাজে না লাগিয়ে নেতিবাচক প্রভাব সৃষ্টি করে তেমন কাজে লাগাই তবে সে দায় আমাদের বিজ্ঞানের নয়।"
দৈনন্দিন জীবনে বিজ্ঞান,"ভূমিকা:
পৃথিবীতে যেইদিন থেকে মানবজাতির পথ চলা শুরু হয়েছে সেই দিন থেকেই মানুষের প্রতিদিনকার জীবনে বিজ্ঞান অনস্বীকার্য প্রভাব রেখে গিয়েছে। মানুষ তার উন্নত বুদ্ধিমত্তাকে কাজে লাগিয়ে বিজ্ঞানকে প্রতিনিয়ত প্রয়োগ করেছে জীবনের নানা ক্ষেত্রে। সুকৌশলে বানানো প্রস্তর যুগের অস্ত্রাদি থেকে শুরু করে মানবসভ্যতায় বিপ্লব ঘটিয়ে দেওয়া আগুন; সবকিছুই বিজ্ঞানের দান। এই বিজ্ঞানকে কাজে লাগিয়েই মানুষ আবিষ্কার করেছে চাকা, অট্টালিকা তথা উন্নত নিকাশি ব্যবস্থা নির্মাণের কৌশল আয়ত্ত করেছে। উন্নত বুদ্ধিমত্তার মাধ্যমে প্রয়োগমূলক বিজ্ঞানের সিঁড়ির ওপর ভর করেই মানুষ আজ সভ্যতার শিখরচুড়ায় অধিষ্ঠান করছে। আজকের এই আধুনিক বিজ্ঞানের সূচনাকাল হিসেবে বিদ্যুৎ আবিষ্কারের পরবর্তী পর্বকে মোটামুটি চিহ্নিত করা যায়।

আজকের দিনে বিজ্ঞানের নতুন নতুন আশ্চর্যকর আবিষ্কার মানুষের জীবনধারাকে প্রতিনিয়ত বদলে দিচ্ছে, বদলে দিচ্ছে মানসিকতাকেও। অসুস্থ মানুষ আজ আর রোগ নিরাময়ের জন্যে ওঝার কাছে ছুটে যায়না। প্রাকৃতিক দূর্যোগ থেকে মুক্তি পাওয়ার জন্য মন্দিরে মাথা ঠোকেনা। বিজ্ঞানের দানে আজ ভগবানের ভূমিকায় অবতীর্ণ হন চিকিৎসক। রাত্রির কালো অন্ধকারে আর মানুষ পথ হারায় না, রাত্রি এখন আলোকজ্জ্বল। প্রতিদিনের জীবনে ক্ষুদ্রাতিক্ষুদ্র সমস্ত কিছুর মধ্যেই রয়েছে বিজ্ঞানের অবদান।

বিজ্ঞানের উৎস:
বিজ্ঞান শব্দটির অর্থ হল বিশেষ জ্ঞান। অর্থাৎ নামের ব্যাখ্যা থেকেই পরিষ্কার হয়ে যায় যে পৃথিবীতে বিজ্ঞান অলৌকিক ইন্দ্রজাল কিংবা ভোজবাজির খেলা নয়। এ হলো বুদ্ধিমত্তাকে কাজে লাগিয়ে পৃথিবীর মধ্যে স্থিত বিভিন্ন উপাদানকে নিজের প্রয়োজন অনুযায়ী ব্যবহার করা।

বিজ্ঞানের দান হিসেবে যে সমস্ত আবিষ্কার আমাদের প্রতিদিনকার জীবনের নিয়ত সরলীকরণ করে চলেছে তার পেছনে রয়েছে মানুষের প্রখর বুদ্ধিমত্তা এবং নানান প্রাকৃতিক উপাদানের মেলবন্ধন। এই দুইই বিজ্ঞানের প্রকৃত উৎস। মানব সভ্যতায় বিজ্ঞানের জয়যাত্রা শুরু পাথরে পাথর ঘষে সেই আগুন আবিষ্কার থেকে। তারপর থেকেই মানবজগৎ তথা সমগ্র পৃথিবীর জীবকুল বিজ্ঞানের খারাপ-ভালো উভয়প্রকার ফল ভোগ করে আসছে।
রোজকার জীবনে বিজ্ঞানের বিবর্তন:
সেই প্রাচীন কাল থেকেই মানুষের প্রতিদিনকার জীবনে বিজ্ঞান অনস্বীকার্য অবদান রেখে চলেছে। সেই সময় প্রতিদিনকার খাবার সংগ্রহ থেকে শুরু করে আত্মরক্ষা আশ্রয় সবকিছুর জন্যই মানুষ সাধারণ বৈজ্ঞানিক জ্ঞানের উপর নির্ভর করত। সময় যত এগিয়েছে ব্যবহারিক ক্ষেত্রে বিজ্ঞানের ততই পরিবর্তন ঘটেছে। খাদ্য সংগ্রহ কথা আশ্রয়ের মত প্রাথমিক প্রয়োজন মিটিয়ে মানুষ বিজ্ঞানকে ব্যবহারের চেষ্টা করেছে জীবনের আরও বৃহত্তর ক্ষেত্রে। আজকের যুগে মানুষ সেই প্রচেষ্টারই বহুমুখী পর্যায়ে উন্নীত হয়েছে মাত্র। আজ আধুনিক জীবনের চরম উৎকর্ষের এবং অফুরন্ত ঐশ্বর্যের মূলে রয়েছে বিজ্ঞান। বিজ্ঞানের অবদানে আমাদের জীবন আজ পরিপূর্ণ। প্রতিদিনকার জীবনে আধুনিক বিজ্ঞানের এই ব্যবহারিক প্রয়োগ আমাদের দৈনন্দিন অভ্যাস তথা মননকেও আমূল বদলে দিচ্ছে। কয়েক ঘণ্টার জন্য বিদ্যুত সরবরাহ বন্ধ হলে আমাদের জীবন অচল হয়ে পড়ে।

শহর অঞ্চলের মানুষেরা মুহূর্তের জন্য নিজেদের জীবনকে ইন্টারনেটবিহীন ভাবতে পারে না। স্মার্ট ফোন এবং মোবাইল নেটওয়ার্ক ছাড়া মানুষ আজকাল নিজেকে অসহায় বলে মনে করে। তার খুব স্বাভাবিক কারণ হলো মানুষের পারিপার্শ্বিক পরিস্থিতি তথা সভ্যতা এই আধুনিক বৈজ্ঞানিক উপাদানগুলির উপর ভিত্তি করেই গড়ে উঠেছে। প্রযুক্তি বিজ্ঞানের নিত্যনতুন আবিষ্কার আমাদের জীবনকে কোন ধারায় নিয়ে চলেছে তা বলে শেষ করার মতো নয়।

বিজ্ঞানের দৈনন্দিন প্রভাব:
সকালে ঘুম ভাঙ্গানোর অ্যালার্ম, বিছানা ছেড়ে টুথ পেস্ট,গ্যাস জ্বালিয়ে রান্না , অফিস যাওয়ার গাড়ী, কম্পিউটার, ক্যালকুলেটর, মোবাইল, টেলিভিশন, বাস, ট্রেন, এরোপ্লেন সবকিছুর সাথেই জড়িয়ে রয়েছে বিজ্ঞান। আমাদের জীবনকে সহজ থেকে আরো সহজতর এবং দ্রুত থেকে আরো দ্রুততর করে তোলার পথে বিজ্ঞান প্রতিনিয়ত কাজ করে চলেছে। বিজ্ঞানহীন হয়ে মানব সভ্যতার অগ্রগতি এমনকি অস্তিত্ব রক্ষা; কোনটাই সম্ভব নয়। 
প্রকৃতির স্বাভাবিক নিয়মের সাথে প্রতিনিয়ত যুদ্ধ করে বিজ্ঞান আমাদের জীবনকে সহজ সরল আরামদায়ক করে তুলেছে। অসহ্য গরমে তাপমাত্রাকে নিয়ন্ত্রণ করেছে, মানুষের সুবিদার্থে বিজ্ঞানীরা ঘুরিয়ে দিয়েছেন নদীর গতিপথ, উষ্ণ মরুকে তা করেছে শস্য শ্যামল। হাড় ভাঙা পরিশ্রমকে বিজ্ঞান অনেক সহজ করে দিয়েছে। আজকের কর্মব্যস্ত মানুষ বিজ্ঞান ছাড়া একপাও এগোতে পারে না।

চিকিৎসা ক্ষেত্রে বিজ্ঞান:
সভ্যতার সেই শুরুর দিন থেকেই চিকিৎসা ক্ষেত্রে বিজ্ঞান তার অবদান রেখে চলেছে। আর আজ প্রযুক্তি বিজ্ঞানের দানে চিকিৎসা ব্যবস্থায় চূড়ান্ত উন্নতি সাধিত হয়েছে। স্বভাবতই মানুষের গড় আয়ু আগের তুলনায় অনেক বেশি বেড়ে গিয়েছে। মানুষের মধ্যে বিজ্ঞানমনস্কতা বৃদ্ধি পাওয়ায় রোগের প্রতিকারের জন্য মানুষ আজ ওঝার কাছে না দৌড়িয়ে হাসপাতালমুখী হয়েছে।

প্রতিনিয়ত গভীর গবেষণালব্ধ বিভিন্ন জীবনদায়ী ওষুধ মুমূর্ষু রোগীর প্রাণ বাঁচাতে সক্ষম হয়েছে। অন্যদিকে কৃত্রিম অক্সিজেন, ভেন্টিলেটরের মতো বিভিন্ন বৈজ্ঞানিক যন্ত্রপাতি আপৎকালীন মুহূর্তে মানুষের জীবন বাঁচিয়ে চলেছে। বৈজ্ঞানিক আবিষ্কারের ফলস্বরুপ বিশ্বজুড়ে বিভিন্ন ভ্যাকসিন নানাবিধ রোগকে পৃথিবী থেকে নির্মূল করতে সাহায্য করেছে। সর্বোপরি রোগ নির্ণয়ের ক্ষেত্রে বিজ্ঞানের ব্যাপক ব্যবহার চিকিৎসা ব্যবস্থাকে অনেক বেশি সহজ এবং যথাযথভাবে প্রতিষ্ঠিত করেছে।

বিজ্ঞান এবং তথ্য প্রযুক্তি:
দৈনন্দিন জীবনে বিজ্ঞানের প্রভাব আলোচনায় তথ্যপ্রযুক্তির উল্লেখ থাকবে না, এমনটা হতেই পারে না। বর্তমান সময়ে বিজ্ঞানের সম্ভবত সবচেয়ে যুগান্তকারী দানটি হল তথ্যপ্রযুক্তি। তথ্যপ্রযুক্তি মানুষের প্রতিদিনকার জীবনকে আমূল বদলে দিয়েছে। মানুষের সামাজিক, পারিবারিক তথা প্রশাসনিক জীবন সহ সর্বক্ষেত্রে তথ্য প্রযুক্তির ব্যবহার বৈপ্লবিক পরিবর্তন এনেছে।

আর এই তথ্যপ্রযুক্তি ব্যবস্থা গড়ে ওঠার পিছনে রয়েছে বিজ্ঞানের দুই উল্লেখযোগ্য ফসল: কম্পিউটার এবং ইন্টারনেট ব্যবস্থা। জীবনধারণে অভ্যাসের পরিবর্তনের সঙ্গে সঙ্গে মানুষের জীবনের প্রতি দৃষ্টিভঙ্গি তথা মননের ক্ষেত্রেও আমূল পরিবর্তন সাধিত হয়েছে। তাছাড়া এই তথ্য প্রযুক্তি ব্যবস্থা লক্ষ লক্ষ মানুষের কর্মসংস্থানের সুযোগ করে দিয়েছে।

অন্যান্য ক্ষেত্রে বিজ্ঞান:
মানুষের জীবনে বিজ্ঞানের অবদান বলে শেষ করার মত নয়। পূর্ব উল্লিখিত ক্ষেত্রগুলি তার অতি সামান্য কয়েকটি উদাহরণ মাত্র। ওই উদাহরণগুলি বাদ দিয়ে মানুষ আজও খাদ্য উৎপাদনের জন্য কৃষিক্ষেত্রে যেমন বিজ্ঞানের প্রয়োগ করে থাকে, তেমনি ব্যবসা-বাণিজ্যের জন্য শিল্প ক্ষেত্রে বিজ্ঞানের ব্যাপক প্রয়োগ হয়ে থাকে।

অন্যদিকে শিক্ষাও আজ সম্পূর্ণ বিজ্ঞানভিত্তিক হয়ে উঠেছে। তথ্য প্রযুক্তিকে কাজে লাগিয়ে শিক্ষার ব্যাপক প্রচার ও প্রসার সম্ভব হয়েছে। অনেক জটিল প্রক্রিয়ার অত্যন্ত সহজ সমাধান মানুষ করে ফেলছে শুধুমাত্র বিজ্ঞানকে কাজে লাগিয়ে। বিজ্ঞান আজ দূরকে করেছে নিকট, সমগ্র বিশ্বকে বন্দী করেছে হাতের মুঠোয়। বিজ্ঞানের দানে আঙ্গুলের একটিমাত্র ছোঁয়ায় পৃথিবীর প্রত্যন্ত অঞ্চলের তথ্যও এক নিমেষে ভেসে উঠছে মানুষের চোখের সামনে।

বিজ্ঞান বনাম মানুষ:
তবে বিজ্ঞানের প্রভাবে মানুষ আজ যন্ত্রমানবে পরিণত হয়েছে, তাকে অনুসরণ করে যন্ত্র নিয়ন্ত্রিত হয় না বরং যন্ত্রের নিয়ন্ত্রণে বর্তমান সময়ের মানুষ চালিত হয়। জীবনকে সহজ ও সুখের করে তোলার জন্য মানুষের সীমাহীন আকাঙ্ক্ষা তাকে নতুন নতুন আবিষ্কার করতে উদ্বুদ্ধ করেছে। পনেরোই যন্ত্রভিত্তিক জীবন আজ যান্ত্রিক জীবনে পরিণত হয়েছে।

ইলেকট্রনিকস, কৃত্রিম বুদ্ধিমত্তা এবং অন্যান্য অত্যাধুনিক প্রযুক্তির মেলবন্ধনে রোবট ও কম্পিউটারের আবিষ্কার মানুষের জীবনধারার পটচিত্রকে আমুল বদলে দিয়েছে। ফলস্বরূপ প্রযুক্তির অগ্রগতির সঙ্গে সঙ্গে মানুষ পরিণত হয়েছে যন্ত্রের আজ্ঞাবহ দাসানুদাসে। এক মুহুর্ত আধুনিক প্রযুক্তির প্রত্যক্ষ সহায়তা ছাড়া মানুষ আজ অত্যন্ত অসহায়, নিরুপায় বোধ করে।

প্রযুক্তি বিজ্ঞান ও দারিদ্র:
প্রযুক্তি বিজ্ঞান মানুষের জীবনকে সহজ ও সুখের করে তুলেছে এব্যাপারে কোনো সন্দেহ নেই। কিন্তু দুর্ভাগ্যের বিষয় এই যে এমন সমূহ অগ্রগতি সত্ত্বেও বিজ্ঞান আজও পৃথিবী থেকে অভিশাপরূপি দারিদ্র্যকে নির্মূল করতে পারেনি। কিছু ক্ষেত্রে দারিদ্র্য থেকে উত্তরণে সহায়তা করলেও অধিকাংশ ক্ষেত্রেই বিজ্ঞান ধনী-দরিদ্র্যের আর্থিক বৈষম্যের ব্যবধানকে বহুমাত্রায় বাড়িয়ে তুলেছে।

তাছাড়া প্রযুক্তি বিজ্ঞানের নানান অভিনব আবিষ্কার উপভোগ করতে প্রয়োজন অর্থনৈতিক সচ্ছলতা। যেখানে আমাদের দেশের বহু মানুষ দারিদ্র সমস্যায় জর্জরিত সেখানে প্রযুক্তিগত এইসব অভিনব উপাদানের ব্যবহার, বিলাসিতা ছাড়া আর কিছুই নয়। প্রযুক্তি বিজ্ঞানের নানান সুবিধা গুলো যেদিন গরীব মানুষদের কাছেও পৌঁছে যাবে সেদিনই আধুনিক বিজ্ঞানের দানে সভ্যতা সার্থক হয়ে উঠবে।

বিজ্ঞানের অপকারিতা:
পৃথিবীতে সকল জিনিসেরই খারাপ ভালো উভয় দিকই বর্তমান। যন্ত্রের উপর নির্ভর করতে গিয়ে আজ মানুষ দিনদিন শ্রমবিমুখ হয়ে পড়ছে, ক্রমশ কমে যাচ্ছে মানুষের স্বনির্ভরতা। ফলে শরীরে নানান রোগ এসে বাসা বাঁধছে।

বিজ্ঞান হল বর্তমান মানুষের হাতিয়ার। এই হাতিয়ারকে সৎ অসৎ যেকোনো কাজেই ব্যবহার করা সম্ভব। বিজ্ঞানের ব্যবহার সম্পূর্ণরূপে নির্ভর করে প্রয়োগ কর্তার উপর। উদাহরণস্বরূপ বলা যায়, পরমাণু শক্তি যেমন ব্যাপক মানবকল্যাণে ব্যবহৃত হতে পারে, তেমনই এক মুহূর্তে ধ্বংস করে দিতে পারে সম্পূর্ণ পৃথিবীর জীবজগৎকে। 
দৈনন্দিন জীবনে বিজ্ঞান রচনা | Doinondin Jibone Biggan Rochona [PDF]
Written by রাকেশ রাউতin রচনা
সভ্যতার অগ্রগতির সাথে সাথে বিজ্ঞানের সঠিক ব্যবহার মানব সভ্যতাকে সহজ করে এসেছে। বর্তমান সময়ে একদিন দিন তো দূরের কথা এক মুহূর্তও বিজ্ঞান ছাড়া অচল। প্রাকৃতিক দূর্যোগ হোক কিংবা মারণ অসুখ সব ক্ষেত্রেই বিজ্ঞান মানবজাতির মঙ্গলে রুখে দাঁড়িয়েছে। এই নিয়েই আমাদের আজকের আলোচ্য বিষয় দৈনন্দিন জীবনে বিজ্ঞান প্রবন্ধ রচনা।


একটি স্যাটেলাইটের ছবি
সূচি তালিকা
ভূমিকা:
বিজ্ঞানের উৎস:
রোজকার জীবনে বিজ্ঞানের বিবর্তন:
বিজ্ঞানের দৈনন্দিন প্রভাব:
চিকিৎসা ক্ষেত্রে বিজ্ঞান:
বিজ্ঞান এবং তথ্য প্রযুক্তি:
অন্যান্য ক্ষেত্রে বিজ্ঞান:
বিজ্ঞান বনাম মানুষ:
প্রযুক্তি বিজ্ঞান ও দারিদ্র:
বিজ্ঞানের অপকারিতা:
উপসংহার:
দৈনন্দিন জীবনে বিজ্ঞান রচনা – ২ (৪০০-৪৫০ শব্দের মধ্যে)
ভূমিকা:
দৈনন্দিন মানব জীবনে বিজ্ঞানের জয়যাত্রা:
আধুনিক জীবনে বিজ্ঞান:
বিজ্ঞান: আশীর্বাদ নাকি অভিশাপ:
উপসংহার:
ভূমিকা:
পৃথিবীতে যেইদিন থেকে মানবজাতির পথ চলা শুরু হয়েছে সেই দিন থেকেই মানুষের প্রতিদিনকার জীবনে বিজ্ঞান অনস্বীকার্য প্রভাব রেখে গিয়েছে। মানুষ তার উন্নত বুদ্ধিমত্তাকে কাজে লাগিয়ে বিজ্ঞানকে প্রতিনিয়ত প্রয়োগ করেছে জীবনের নানা ক্ষেত্রে। সুকৌশলে বানানো প্রস্তর যুগের অস্ত্রাদি থেকে শুরু করে মানবসভ্যতায় বিপ্লব ঘটিয়ে দেওয়া আগুন; সবকিছুই বিজ্ঞানের দান।


এই বিজ্ঞানকে কাজে লাগিয়েই মানুষ আবিষ্কার করেছে চাকা, অট্টালিকা তথা উন্নত নিকাশি ব্যবস্থা নির্মাণের কৌশল আয়ত্ত করেছে। উন্নত বুদ্ধিমত্তার মাধ্যমে প্রয়োগমূলক বিজ্ঞানের সিঁড়ির ওপর ভর করেই মানুষ আজ সভ্যতার শিখরচুড়ায় অধিষ্ঠান করছে। আজকের এই আধুনিক বিজ্ঞানের সূচনাকাল হিসেবে বিদ্যুৎ আবিষ্কারের পরবর্তী পর্বকে মোটামুটি চিহ্নিত করা যায়।

আজকের দিনে বিজ্ঞানের নতুন নতুন আশ্চর্যকর আবিষ্কার মানুষের জীবনধারাকে প্রতিনিয়ত বদলে দিচ্ছে, বদলে দিচ্ছে মানসিকতাকেও। অসুস্থ মানুষ আজ আর রোগ নিরাময়ের জন্যে ওঝার কাছে ছুটে যায়না। প্রাকৃতিক দূর্যোগ থেকে মুক্তি পাওয়ার জন্য মন্দিরে মাথা ঠোকেনা। বিজ্ঞানের দানে আজ ভগবানের ভূমিকায় অবতীর্ণ হন চিকিৎসক। রাত্রির কালো অন্ধকারে আর মানুষ পথ হারায় না, রাত্রি এখন আলোকজ্জ্বল। প্রতিদিনের জীবনে ক্ষুদ্রাতিক্ষুদ্র সমস্ত কিছুর মধ্যেই রয়েছে বিজ্ঞানের অবদান।

বিজ্ঞানের উৎস:
বিজ্ঞান শব্দটির অর্থ হল বিশেষ জ্ঞান। অর্থাৎ নামের ব্যাখ্যা থেকেই পরিষ্কার হয়ে যায় যে পৃথিবীতে বিজ্ঞান অলৌকিক ইন্দ্রজাল কিংবা ভোজবাজির খেলা নয়। এ হলো বুদ্ধিমত্তাকে কাজে লাগিয়ে পৃথিবীর মধ্যে স্থিত বিভিন্ন উপাদানকে নিজের প্রয়োজন অনুযায়ী ব্যবহার করা।

বিজ্ঞানের দান হিসেবে যে সমস্ত আবিষ্কার আমাদের প্রতিদিনকার জীবনের নিয়ত সরলীকরণ করে চলেছে তার পেছনে রয়েছে মানুষের প্রখর বুদ্ধিমত্তা এবং নানান প্রাকৃতিক উপাদানের মেলবন্ধন। এই দুইই বিজ্ঞানের প্রকৃত উৎস। মানব সভ্যতায় বিজ্ঞানের জয়যাত্রা শুরু পাথরে পাথর ঘষে সেই আগুন আবিষ্কার থেকে। তারপর থেকেই মানবজগৎ তথা সমগ্র পৃথিবীর জীবকুল বিজ্ঞানের খারাপ-ভালো উভয়প্রকার ফল ভোগ করে আসছে।


রোজকার জীবনে বিজ্ঞানের বিবর্তন:
সেই প্রাচীন কাল থেকেই মানুষের প্রতিদিনকার জীবনে বিজ্ঞান অনস্বীকার্য অবদান রেখে চলেছে। সেই সময় প্রতিদিনকার খাবার সংগ্রহ থেকে শুরু করে আত্মরক্ষা আশ্রয় সবকিছুর জন্যই মানুষ সাধারণ বৈজ্ঞানিক জ্ঞানের উপর নির্ভর করত। সময় যত এগিয়েছে ব্যবহারিক ক্ষেত্রে বিজ্ঞানের ততই পরিবর্তন ঘটেছে। খাদ্য সংগ্রহ কথা আশ্রয়ের মত প্রাথমিক প্রয়োজন মিটিয়ে মানুষ বিজ্ঞানকে ব্যবহারের চেষ্টা করেছে জীবনের আরও বৃহত্তর ক্ষেত্রে।


আজকের যুগে মানুষ সেই প্রচেষ্টারই বহুমুখী পর্যায়ে উন্নীত হয়েছে মাত্র। আজ আধুনিক জীবনের চরম উৎকর্ষের এবং অফুরন্ত ঐশ্বর্যের মূলে রয়েছে বিজ্ঞান। বিজ্ঞানের অবদানে আমাদের জীবন আজ পরিপূর্ণ। প্রতিদিনকার জীবনে আধুনিক বিজ্ঞানের এই ব্যবহারিক প্রয়োগ আমাদের দৈনন্দিন অভ্যাস তথা মননকেও আমূল বদলে দিচ্ছে। কয়েক ঘণ্টার জন্য বিদ্যুত সরবরাহ বন্ধ হলে আমাদের জীবন অচল হয়ে পড়ে।

শহর অঞ্চলের মানুষেরা মুহূর্তের জন্য নিজেদের জীবনকে ইন্টারনেটবিহীন ভাবতে পারে না। স্মার্ট ফোন এবং মোবাইল নেটওয়ার্ক ছাড়া মানুষ আজকাল নিজেকে অসহায় বলে মনে করে। তার খুব স্বাভাবিক কারণ হলো মানুষের পারিপার্শ্বিক পরিস্থিতি তথা সভ্যতা এই আধুনিক বৈজ্ঞানিক উপাদানগুলির উপর ভিত্তি করেই গড়ে উঠেছে। প্রযুক্তি বিজ্ঞানের নিত্যনতুন আবিষ্কার আমাদের জীবনকে কোন ধারায় নিয়ে চলেছে তা বলে শেষ করার মতো নয়।

বিজ্ঞানের দৈনন্দিন প্রভাব:
সকালে ঘুম ভাঙ্গানোর অ্যালার্ম, বিছানা ছেড়ে টুথ পেস্ট,গ্যাস জ্বালিয়ে রান্না , অফিস যাওয়ার গাড়ী, কম্পিউটার, ক্যালকুলেটর, মোবাইল, টেলিভিশন, বাস, ট্রেন, এরোপ্লেন সবকিছুর সাথেই জড়িয়ে রয়েছে বিজ্ঞান। আমাদের জীবনকে সহজ থেকে আরো সহজতর এবং দ্রুত থেকে আরো দ্রুততর করে তোলার পথে বিজ্ঞান প্রতিনিয়ত কাজ করে চলেছে। বিজ্ঞানহীন হয়ে মানব সভ্যতার অগ্রগতি এমনকি অস্তিত্ব রক্ষা; কোনটাই সম্ভব নয়। 
প্রকৃতির স্বাভাবিক নিয়মের সাথে প্রতিনিয়ত যুদ্ধ করে বিজ্ঞান আমাদের জীবনকে সহজ সরল আরামদায়ক করে তুলেছে। অসহ্য গরমে তাপমাত্রাকে নিয়ন্ত্রণ করেছে, মানুষের সুবিদার্থে বিজ্ঞানীরা ঘুরিয়ে দিয়েছেন নদীর গতিপথ, উষ্ণ মরুকে তা করেছে শস্য শ্যামল। হাড় ভাঙা পরিশ্রমকে বিজ্ঞান অনেক সহজ করে দিয়েছে। আজকের কর্মব্যস্ত মানুষ বিজ্ঞান ছাড়া একপাও এগোতে পারে না।

চিকিৎসা ক্ষেত্রে বিজ্ঞান:
সভ্যতার সেই শুরুর দিন থেকেই চিকিৎসা ক্ষেত্রে বিজ্ঞান তার অবদান রেখে চলেছে। আর আজ প্রযুক্তি বিজ্ঞানের দানে চিকিৎসা ব্যবস্থায় চূড়ান্ত উন্নতি সাধিত হয়েছে। স্বভাবতই মানুষের গড় আয়ু আগের তুলনায় অনেক বেশি বেড়ে গিয়েছে। মানুষের মধ্যে বিজ্ঞানমনস্কতা বৃদ্ধি পাওয়ায় রোগের প্রতিকারের জন্য মানুষ আজ ওঝার কাছে না দৌড়িয়ে হাসপাতালমুখী হয়েছে।

প্রতিনিয়ত গভীর গবেষণালব্ধ বিভিন্ন জীবনদায়ী ওষুধ মুমূর্ষু রোগীর প্রাণ বাঁচাতে সক্ষম হয়েছে। অন্যদিকে কৃত্রিম অক্সিজেন, ভেন্টিলেটরের মতো বিভিন্ন বৈজ্ঞানিক যন্ত্রপাতি আপৎকালীন মুহূর্তে মানুষের জীবন বাঁচিয়ে চলেছে। বৈজ্ঞানিক আবিষ্কারের ফলস্বরুপ বিশ্বজুড়ে বিভিন্ন ভ্যাকসিন নানাবিধ রোগকে পৃথিবী থেকে নির্মূল করতে সাহায্য করেছে। সর্বোপরি রোগ নির্ণয়ের ক্ষেত্রে বিজ্ঞানের ব্যাপক ব্যবহার চিকিৎসা ব্যবস্থাকে অনেক বেশি সহজ এবং যথাযথভাবে প্রতিষ্ঠিত করেছে।

বিজ্ঞান এবং তথ্য প্রযুক্তি:
দৈনন্দিন জীবনে বিজ্ঞানের প্রভাব আলোচনায় তথ্যপ্রযুক্তির উল্লেখ থাকবে না, এমনটা হতেই পারে না। বর্তমান সময়ে বিজ্ঞানের সম্ভবত সবচেয়ে যুগান্তকারী দানটি হল তথ্যপ্রযুক্তি। তথ্যপ্রযুক্তি মানুষের প্রতিদিনকার জীবনকে আমূল বদলে দিয়েছে। মানুষের সামাজিক, পারিবারিক তথা প্রশাসনিক জীবন সহ সর্বক্ষেত্রে তথ্য প্রযুক্তির ব্যবহার বৈপ্লবিক পরিবর্তন এনেছে।

আর এই তথ্যপ্রযুক্তি ব্যবস্থা গড়ে ওঠার পিছনে রয়েছে বিজ্ঞানের দুই উল্লেখযোগ্য ফসল: কম্পিউটার এবং ইন্টারনেট ব্যবস্থা। জীবনধারণে অভ্যাসের পরিবর্তনের সঙ্গে সঙ্গে মানুষের জীবনের প্রতি দৃষ্টিভঙ্গি তথা মননের ক্ষেত্রেও আমূল পরিবর্তন সাধিত হয়েছে। তাছাড়া এই তথ্য প্রযুক্তি ব্যবস্থা লক্ষ লক্ষ মানুষের কর্মসংস্থানের সুযোগ করে দিয়েছে।

অন্যান্য ক্ষেত্রে বিজ্ঞান:
মানুষের জীবনে বিজ্ঞানের অবদান বলে শেষ করার মত নয়। পূর্ব উল্লিখিত ক্ষেত্রগুলি তার অতি সামান্য কয়েকটি উদাহরণ মাত্র। ওই উদাহরণগুলি বাদ দিয়ে মানুষ আজও খাদ্য উৎপাদনের জন্য কৃষিক্ষেত্রে যেমন বিজ্ঞানের প্রয়োগ করে থাকে, তেমনি ব্যবসা-বাণিজ্যের জন্য শিল্প ক্ষেত্রে বিজ্ঞানের ব্যাপক প্রয়োগ হয়ে থাকে।

অন্যদিকে শিক্ষাও আজ সম্পূর্ণ বিজ্ঞানভিত্তিক হয়ে উঠেছে। তথ্য প্রযুক্তিকে কাজে লাগিয়ে শিক্ষার ব্যাপক প্রচার ও প্রসার সম্ভব হয়েছে। অনেক জটিল প্রক্রিয়ার অত্যন্ত সহজ সমাধান মানুষ করে ফেলছে শুধুমাত্র বিজ্ঞানকে কাজে লাগিয়ে। বিজ্ঞান আজ দূরকে করেছে নিকট, সমগ্র বিশ্বকে বন্দী করেছে হাতের মুঠোয়। বিজ্ঞানের দানে আঙ্গুলের একটিমাত্র ছোঁয়ায় পৃথিবীর প্রত্যন্ত অঞ্চলের তথ্যও এক নিমেষে ভেসে উঠছে মানুষের চোখের সামনে।

বিজ্ঞান বনাম মানুষ:
তবে বিজ্ঞানের প্রভাবে মানুষ আজ যন্ত্রমানবে পরিণত হয়েছে, তাকে অনুসরণ করে যন্ত্র নিয়ন্ত্রিত হয় না বরং যন্ত্রের নিয়ন্ত্রণে বর্তমান সময়ের মানুষ চালিত হয়। জীবনকে সহজ ও সুখের করে তোলার জন্য মানুষের সীমাহীন আকাঙ্ক্ষা তাকে নতুন নতুন আবিষ্কার করতে উদ্বুদ্ধ করেছে। পনেরোই যন্ত্রভিত্তিক জীবন আজ যান্ত্রিক জীবনে পরিণত হয়েছে।

ইলেকট্রনিকস, কৃত্রিম বুদ্ধিমত্তা এবং অন্যান্য অত্যাধুনিক প্রযুক্তির মেলবন্ধনে রোবট ও কম্পিউটারের আবিষ্কার মানুষের জীবনধারার পটচিত্রকে আমুল বদলে দিয়েছে। ফলস্বরূপ প্রযুক্তির অগ্রগতির সঙ্গে সঙ্গে মানুষ পরিণত হয়েছে যন্ত্রের আজ্ঞাবহ দাসানুদাসে। এক মুহুর্ত আধুনিক প্রযুক্তির প্রত্যক্ষ সহায়তা ছাড়া মানুষ আজ অত্যন্ত অসহায়, নিরুপায় বোধ করে।

প্রযুক্তি বিজ্ঞান ও দারিদ্র:
প্রযুক্তি বিজ্ঞান মানুষের জীবনকে সহজ ও সুখের করে তুলেছে এব্যাপারে কোনো সন্দেহ নেই। কিন্তু দুর্ভাগ্যের বিষয় এই যে এমন সমূহ অগ্রগতি সত্ত্বেও বিজ্ঞান আজও পৃথিবী থেকে অভিশাপরূপি দারিদ্র্যকে নির্মূল করতে পারেনি। কিছু ক্ষেত্রে দারিদ্র্য থেকে উত্তরণে সহায়তা করলেও অধিকাংশ ক্ষেত্রেই বিজ্ঞান ধনী-দরিদ্র্যের আর্থিক বৈষম্যের ব্যবধানকে বহুমাত্রায় বাড়িয়ে তুলেছে।

তাছাড়া প্রযুক্তি বিজ্ঞানের নানান অভিনব আবিষ্কার উপভোগ করতে প্রয়োজন অর্থনৈতিক সচ্ছলতা। যেখানে আমাদের দেশের বহু মানুষ দারিদ্র সমস্যায় জর্জরিত সেখানে প্রযুক্তিগত এইসব অভিনব উপাদানের ব্যবহার, বিলাসিতা ছাড়া আর কিছুই নয়। প্রযুক্তি বিজ্ঞানের নানান সুবিধা গুলো যেদিন গরীব মানুষদের কাছেও পৌঁছে যাবে সেদিনই আধুনিক বিজ্ঞানের দানে সভ্যতা সার্থক হয়ে উঠবে।

বিজ্ঞানের অপকারিতা:
পৃথিবীতে সকল জিনিসেরই খারাপ ভালো উভয় দিকই বর্তমান। যন্ত্রের উপর নির্ভর করতে গিয়ে আজ মানুষ দিনদিন শ্রমবিমুখ হয়ে পড়ছে, ক্রমশ কমে যাচ্ছে মানুষের স্বনির্ভরতা। ফলে শরীরে নানান রোগ এসে বাসা বাঁধছে।

বিজ্ঞান হল বর্তমান মানুষের হাতিয়ার। এই হাতিয়ারকে সৎ অসৎ যেকোনো কাজেই ব্যবহার করা সম্ভব। বিজ্ঞানের ব্যবহার সম্পূর্ণরূপে নির্ভর করে প্রয়োগ কর্তার উপর। উদাহরণস্বরূপ বলা যায়, পরমাণু শক্তি যেমন ব্যাপক মানবকল্যাণে ব্যবহৃত হতে পারে, তেমনই এক মুহূর্তে ধ্বংস করে দিতে পারে সম্পূর্ণ পৃথিবীর জীবজগৎকে।


বিজ্ঞানকে কাজে লাগিয়ে মুমূর্ষু রোগীর প্রাণ বাঁচানো যেমন সম্ভব, তেমনি সেই বিজ্ঞানেরই দানে কেবলমাত্র একটি বোতাম টিপে এক সম্পূর্ণ জনপদ নিশ্চিহ্ন করে দেওয়াও সম্ভব। মানুষের লোভ, হিংসা তথা প্রতিহিংসা চরিতার্থ করার জন্য দিনদিন বিজ্ঞান নানান খারাপ কাজে ব্যবহৃত হচ্ছে।

উপসংহার:
বিজ্ঞানের প্রাথমিক অবদানগুলি আজও সর্বস্তরের মানুষের কাছে সমান ভাবে পৌঁছায়নি। দারিদ্রতার কারনে কোটি কোটি মানুষের জীবন আজও বিজ্ঞানের আশীর্বাদশুন্য রয়ে গিয়েছে। যদিও প্রতিনিয়ত চেষ্টা চলছে প্রত্যেক গ্রামে গ্রামে বিদ্যুৎ পৌঁছে দেওয়ার, ভালো রাস্তা বানিয়ে গ্রাম গুলির যোগাযোগ ব্যবস্থায় উন্নতি ঘটানোর, উন্নত চিকিৎসা ব্যবস্থা গ্রামে গ্রামে পৌঁছে দিয়ে স্বাস্থ্য ব্যবস্থায় উন্নয়নের।

কিন্তু দুর্ভাগ্যের বিষয়, প্রয়োজনের তুলনায় এই প্রচেষ্টা নিতান্তই অপ্রতুল এবং তা সারা পৃথিবী জুড়েই সত্য। এই অবস্থার পরিবর্তনের জন্য প্রয়োজন সর্বস্তরে সার্বিক প্রচেষ্টা। আত্মরক্ষার প্রয়োজনে অস্ত্র তৈরি কিংবা মহাকাশ গবেষণার হেতু অন্তরীক্ষে কৃত্রিম উপগ্রহ প্রেরণের প্রয়োজন যেমন রয়েছে তেমনই প্রয়োজন রয়েছে মানুষের জীবনকে তৃণমূল স্তর থেকে বিজ্ঞানের আলোয় আলোকিত করে তোলার।

বুদ্ধিমত্তার ইন্দ্রজাল এই বিজ্ঞান যেদিন ধ্বংসযজ্ঞকে পাশ কাটিয়ে সমগ্র মানবজাতির সার্বিক মানোন্নয়নে নিয়োজিত হবে সেই দিনই মানুষ লাভ করবে তার সভ্যতার পরম সার্থকতা।"
দৈনন্দিন জীবনে বিজ্ঞান,"ভূমিকা:
বিজ্ঞান আজকের বিশ্বের মানুষের কাছে খুলে দিয়েছে বিস্ময়কর সাফল্যের দ্বার। মানুষের জীবনকে সহজ থেকে আরও সহজ করে তােলার কাজে বিজ্ঞানের অবদান সবার ওপরে । আজকের মানবজীবন বিজ্ঞাননির্ভর। মানুষের কর্মপদ্ধতি এখন বিজ্ঞান নিয়ন্ত্রিত। মানুষ এখন সমৃদ্ধির স্বপ্ন দেখছে বিজ্ঞানকে ভিত্তি করেই । দিনে দিনে বিজ্ঞান তার আবিষ্কারকে অব্যাহত রেখেছে আর সাধিত হচ্ছে মানবকল্যাণ। মানবের সেবা ও কল্যাণে বিজ্ঞান সদা তৎপর।
বিজ্ঞানের কল্যাণধর্মী অবদান:
পৃথিবীর মানুষ একদিন বিজ্ঞান সাধনায় মনােনিবেশ করেছিল তার নিজের প্রয়ােজনে। নিজের প্রয়ােজন ও সুখকর জীবনের তাগিদ থেকেই বিজ্ঞানের চর্চা আজও প্রবহমান। মানুষ সাধনা করে সে বিজ্ঞান থেকে আবিষ্কারগুলােকে ঘরে তুলেছে তা মানব বসতির সকলের মঙ্গল ও কল্যাণের জন্যই । জীবনের সর্বক্ষেত্রে বিজ্ঞানের আছে তাই গৌরবজনক অবদান। বিজ্ঞানের কোনাে আবিষ্কার বা অবদান যদি মানুষের হিতে ব্যয়িত না হয়ে অকল্যাণে ব্যয়িত হয়। তাহলে সে দোষ বিজ্ঞানের হবার কথা নয়। মানুষ নিজেকে সবচেয়ে বেশি ভালােবাসে। অতএব, নিজের জন্য যে উদ্ভাবন তা নিঃসন্দেহে কল্যাণের সাথেই সম্পৃক্ত। বিজ্ঞানের নানা আবিষ্কারের বর্ণনার মধ্য দিয়ে মানবকল্যাণের সাথে এর সম্পৃক্ততাকে তুলে ধরতে আমরা সচেষ্ট হব।
চিকিৎসাক্ষেত্রে বিজ্ঞান:
মানুষ অসুখে পতিত হয়। এ অসুখ থেকে মুক্ত হয়ে সে স্বাভাবিক জীবনযাপন করতে চায়। এক্ষেত্রে বিজ্ঞান মানুষকে বাচতে সাহস যুগিয়েছে। মরণব্যাধি যক্ষ্মা ও ক্যান্সারের মতাে রােগের প্রতিষেধক ও ওষুধ আবিষ্কার করে মানুষ চিকিৎসা বিজ্ঞানে আলােড়ন সৃষ্টি করেছে। মানুষের পক্ষে কোনােকালেই মরণকে জয় করা সম্ভব নয়। কিন্তু অসুখকে জয় করা মানুষের পক্ষে সম্ভব হয়েছে। ওষুধের নব নব আবিষ্কার মানুষকে বাঁচতে প্রাণিত করেছে। মানবজীবনের নানা অঙ্গপ্রত্যঙ্গের সমস্যা যাচাইয়ের জন্য এমন সব প্রযুক্তি মানুষ আবিষ্কার করেছে যার সাহায্যে শরীরের অভ্যন্তরের ছবি উঠিয়ে সঠিক রােগ নিরূপণ সম্ভব হচ্ছে। শুধু চিকিৎসা ক্ষেত্রে বিজ্ঞানের এ অসীম অবদানের কথা বিবেচনা করলে মানবকল্যাণে বিজ্ঞানের অবদানের কথা সহজেই অনুমান করা যায়।

যােগাযােগের ক্ষেত্রে বিজ্ঞান:
যােগাযােগের ক্ষেত্রে বিজ্ঞানের সাফল্য মানুষের জীবনে পরম শান্তি এনেছে। দ্রুতগতিসম্পন্ন ট্রেন আবিষ্কার করে মানুষ হাজার কিলােমিটারের পথকে করেছে নিকট। অত্যাধুনিক কনকর্ড বিমান, সাগরের সুবিশাল জাহাজ মানুষের পথের দূরত্বকে কমিয়েছে বিস্ময়করভাবে। আধুনিক টেলিযােগাযােগ তাে বিজ্ঞানের বিরাট সাফল্য। মিনিটের মধ্যে গােটা বিশ্বের যেকোনাে প্রান্তের সংবাদ নিজের হাতের মুঠোয় নিয়ে আসা সম্ভব হয়েছে। মাত্র কয়েক সেকেন্ডের ব্যবধানে এক স্থানের কোনাে ছবি মােবাইলের বাটন চেপে বীর অন্য প্রান্তে পৌছে দেওয়া সম্ভব হচ্ছে। মানুষের জীবনের পরতে পরতে প্রবেশ করেছে বিজ্ঞান । বিজ্ঞান এখন মহাকাশেই শুধু ব্যস্ত নয়। ক্ষুদ্র গৃহকোণেও বিজ্ঞান এখন সেবা দিয়ে যাচ্ছে নিরন্তর।

বিজ্ঞানের বিস্ময় কম্পিউটার:
যেদিন বিজ্ঞান পৃথিবীকে কম্পিউটার দিয়েছে সেদিন থেকে পৃথিবী তার পুরাতন চেহারাকে বদলে ফেলতে সক্ষম হয়েছে। সকল কাজের কাজী কম্পিউটার। যে কাজ শত শ্রমিকের হাজার ঘণ্টা শ্রমের দ্বারা সম্ভব হতাে সে কাজ মিনিটে করা সম্ভব হচ্ছে কম্পিউটারের কল্যাণে। মানব শ্রমের এ সাশ্রয় পৃথিবীর জন্য একটি বড় ঘটনা বৈকি! কম্পিউটারকে কেন্দ্র করে এখন শুধু কঠিন কাজই যে সহজ হচ্ছে তা নয়, অনেক অসম্ভবকে সম্ভব করার জন্যে কম্পিউটার মহানায়ক। মুদ্রণ কাজ থেকে মহাকাশ গবেষণা – এমন কোনাে কাজ নেই যে কাজের সাথে কম্পিউটার যুক্ত নয়।

মানবকল্যাণে বিদ্যুৎ:
শহরে, নগরে গ্রামে ও পথে-প্রান্তরে যত বৈদ্যুতিক বাতি জ্বলে তা বিজ্ঞানেরই এক বিস্ময়কর অবদান। পৃথিবীর সভ্যতাকে হাজার বছরের পথ এগিয়ে দিয়েছে এ বিদ্যুৎ। বর্তমান বিদ্যুৎসম্পন্ন পৃথিবী আর বিদ্যুহীন একটি পৃথিবী কল্পনা করতে গেলে বিদ্যুতের অবদানকে সহজে অনুমান করা যায়। বিদ্যুহীন একটি দিনও কল্পনা করতে গেলে মাথায় আকাশ ভেঙে পড়ে। তাই মানবকল্যাণে বিদ্যুতের বা বিজ্ঞানের এ অবদানকে অস্বীকার করার কোনাে সুযােগ নেই।

বিজ্ঞানের সাম্প্রতিক প্রভাব:
সাম্প্রতিক সময়ে বিজ্ঞান অনেক দূর অগ্রসর হতে পেরেছে। পৃথিবীতে বিজ্ঞান যত বেশি অগ্রসর হবে মানবকল্যাণ তত বেশি সাধিত হবে । পৃথিবীকে ধ্বংস করার জন্য বিজ্ঞানীরা বিজ্ঞান নিয়ে মেতে ওঠেনি। বরং এর কল্যাণকর দিকটির শতভাগ সেবা পাবার জন্য এর শুভযাত্রা সূচিত হয়েছিল। মানুষের শুভবুদ্ধি এবং বিজ্ঞান চর্চা অনাগত দিনেও অব্যাহত থাকবে এবং এর সুফলও মানুষ ভােগ করবে সন্দেহ নেই।

উপসংহার:
বিজ্ঞান উত্তরােত্তর সমৃদ্ধির পথ ধরে এগিয়ে যাচ্ছে আর মানবসমাজ ভােগ করছে এর সুফল। পৃথিবী যতদিনথাকবে ততদিন কৌতূহলী মানুষ অনুসন্ধানী মনে বিচরণ করে যাবে বিজ্ঞানের মাঠে। মানুষের এ সাধনার মধ্যেই নিহিত আছে– জগৎ মানবের বৃহত্তর কল্যাণ।
"
দৈনন্দিন জীবনে বিজ্ঞান,"ভূমিকা:
বিজ্ঞান হল একটি নিয়মতান্ত্রিক প্রক্রিয়া যেখানে বিভিন্ন তত্ত্ব, সূত্র, আইন এবং চিন্তা বিশ্লেষণ এবং মূল্যায়ন করা হয় যাতে করে যেকোনো কিছুর সত্যতা নির্ণয় করা হয়।

এই পদ্ধতিগত প্রক্রিয়া আমাদের চারপাশের প্রকৃতিতে বা মহাবিশ্বে ঘটে যাওয়া যেকোনো ধরনের কার্যকলাপ থেকে অধ্যয়ন করে এবং নতুন জ্ঞান তৈরি করে, যার মধ্যে আমরা একটি ক্ষুদ্র অংশ। বিজ্ঞান মানবতার জন্য একটি বড় আশীর্বাদ। তদুপরি, বিজ্ঞান তার কিছু নেতিবাচকতা সত্ত্বেও, অজ্ঞতা, দুঃখকষ্ট এবং কষ্ট দূর করে মানুষের জীবনকে আরও উন্নত করে তোলে। দৈনন্দিন জীবনে বিজ্ঞানের এই প্রবন্ধটি দিয়ে আমাদের জীবনে বিজ্ঞানের প্রভাবের দিকে একটু নজর দেওয়া যাক।

বিজ্ঞানের উপকারিতা
বিজ্ঞান অত্যন্ত দক্ষতার সাথে মানুষের বিশ্বস্ত সেবক হওয়ার ভূমিকা পালন করে। জীবনের প্রতিটি পদে, বিজ্ঞান আমাদের সেবা করার জন্য আছে। আমাদের ঘরে, অফিসে, কারখানায় বা বাইরে বিজ্ঞানের সুবিধা প্রয়োজন।

সেই দিনগুলো চলে গেছে যখন কেবল ধনী ব্যক্তিরাই বিলাসিতা করতে পারত। বিজ্ঞান অতীতের অনেক বিলাসবহুল জিনিসকে দামে সস্তা করেছে এবং সেগুলিকে সবার নাগালের মধ্যে নিয়ে এসেছে। কম্পিউটার প্রযুক্তি বিজ্ঞানের একটি বিশাল সুবিধা। আজকাল, কম্পিউটিং প্রযুক্তি ছাড়া জীবনযাপন বিবেচনা করা অকল্পনীয় হবে।

বিপুল সংখ্যক পেশা এখন সম্পূর্ণরূপে কম্পিউটার এবং ইন্টারনেটের উপর নির্ভর করে। এছাড়া কম্পিউটার এবং ইন্টারনেট আমাদের দৈনন্দিন জীবনে বিনোদনের সবচেয়ে বড় উৎস হয়ে উঠেছে।

অটোমোবাইল, একটি গুরুত্বপূর্ণ বৈজ্ঞানিক আবিষ্কার, দৈনন্দিন যাতায়াতের সময় উল্লেখযোগ্যভাবে হ্রাস করে আমাদের জীবনকে সহজ করে তুলেছে। এয়ার কন্ডিশনার আরেকটি বৈজ্ঞানিক আবিষ্কার যা চরম আবহাওয়ার মধ্যে আমাদের জীবনকে সহনীয় এবং আরামদায়ক করে তুলেছে। এছাড়াও, চিকিৎসা বিজ্ঞানের ক্ষেত্রে, উচ্চমানের ওষুধ পাওয়া যায় যা দৈনন্দিন জীবনে ঘটতে পারে এমন যে কোনও অসুস্থতা যেমন মাথাব্যথা, মোচ, কাশি, অ্যালার্জি, পেট ব্যথা, ক্লান্তি ইত্যাদি দ্রুত দূর করে।

বিজ্ঞান অপরিহার্য
বিজ্ঞান হল একটি পদ্ধতিগত প্রক্রিয়া যা পদ্ধতি হিসাবে পরিচিত নিয়মগুলির একটি সেট মেনে যে কোনও প্রদত্ত চিন্তা থেকে সত্য ঘটনাগুলি আহরণ করে।

এটি নিম্নলিখিত অন্তর্ভুক্ত:

পর্যবেক্ষণ: সংগৃহীত তথ্য এবং পরিমাপের উপর ভিত্তি করে পর্যবেক্ষণ করা হয়।
প্রমাণ: তথ্য মূল্যায়নের আরও প্রক্রিয়াকরণের জন্য যদি কোনো প্রমাণ সংগ্রহ করা হয়।
পরীক্ষা: সংগৃহীত তথ্য এবং প্রমাণ ব্যবহার করে, অনুমান পরীক্ষা করার জন্য পরীক্ষা করা হয়।
সূচনা: তথ্য এবং প্রমাণ বিশ্লেষণের উপর ভিত্তি করে ঘটনা চিহ্নিত করুন।
পুনঃপরীক্ষা এবং জটিল বিশ্লেষণ: ফলাফলের সত্যতা এবং সত্যতা নিশ্চিত করার জন্য, তথ্য এবং প্রমাণগুলি কয়েকবার পরীক্ষা করা হয় এবং সমালোচনামূলকভাবে বিশ্লেষণ করা হয়।
যাচাইকরণ এবং ফলাফল পর্যালোচনা: পরীক্ষার ফলাফলগুলি সঠিক কিনা তা নিশ্চিত করার জন্য বিশেষজ্ঞদের দ্বারা যাচাই এবং পরীক্ষা করা হয়।
বিজ্ঞান একটি পদ্ধতিগত পদ্ধতিতে তথ্য সংগ্রহ এবং বিশ্লেষণ করে নতুন জ্ঞান তৈরি করা এবং নতুন অনুমান প্রমাণ করার সাথে সম্পর্কিত।

অনেক বৈজ্ঞানিক শাখা আছে:

ভূগোল
পদার্থবিদ্যা
রসায়ন
গণিত
জীববিদ্যা
প্রাণিবিদ্যা
জ্যোতির্পদার্থবিদ্যা
ভূগোল
ভূতত্ত্ব
জলবায়ু বিজ্ঞান
বায়ুমণ্ডলীয় বিজ্ঞান
সমাজে বিজ্ঞানের গুরুত্ব
আজকের পরিবর্তিত বিশ্বে বিজ্ঞান ও প্রযুক্তি গুরুত্বপূর্ণ ভূমিকা পালন করে। রাস্তা থেকে ভবন, দোকান থেকে শিক্ষামূলক নির্দেশনা সবকিছুই আধুনিক বিজ্ঞান ও প্রযুক্তির ফসল। সমাজে আমরা যা দেখি তা প্রায় সবই ফলিত বিজ্ঞান ও প্রযুক্তির ফল। এমনকি আমরা সকালে ঘুম থেকে ওঠার পর এবং রাতে ঘুমানোর আগে দাঁত পরিষ্কার করার জন্য যে টুথপেস্ট ব্যবহার করি তাও বিজ্ঞান ও প্রযুক্তির পণ্য।

বিদ্যুৎ
বিদ্যুৎ আবিষ্কার ছিল প্রথম আধুনিক বৈজ্ঞানিক বিস্ময়। এটি আমাদের জীবনধারা, সমাজ এবং সংস্কৃতিকে বদলে দিয়েছে। এটি শক্তি এবং শক্তির একটি দুর্দান্ত উত্স।

রেডিও এবং টেলিভিশন লাইট, পাখা, বৈদ্যুতিক আয়রন, কল, কারখানা এবং রেফ্রিজারেটর সবই বিদ্যুৎ দ্বারা চালিত হয়।

পরিবহন এবং যোগাযোগ
বিজ্ঞান আমাদের যোগাযোগকে সহজ ও সংক্ষিপ্ত করেছে। জাহাজ, নৌকা, ট্রেন, বাস এবং গাড়ি সমুদ্র, নদী এবং রাস্তায় পাওয়া যায়। এগুলো সবই বৈজ্ঞানিক উপহার।

টেলিগ্রাফ, টেলিফোন, ফ্যাক্স, এবং বেতার যোগাযোগও যোগাযোগের গুরুত্বপূর্ণ মাধ্যম। ট্রেন, স্টিমার, এরোপ্লেন, বাস এবং অন্যান্য পরিবহন পদ্ধতি যোগাযোগকে দ্রুত এবং সহজ করে তোলে।

মেডিসিন এবং সার্জারি
এটি একজনের সামগ্রিক জীবনযাত্রার মান, জীবনযাত্রার মান এবং আয়ু বৃদ্ধি করে।
এটি রোগ, অসুস্থতা এবং অবস্থার সনাক্তকরণ এবং চিকিত্সা করতে সহায়তা করে।
এটি যেকোনো রোগের আণবিক প্রক্রিয়াকে ব্যবচ্ছেদ করে এবং ওষুধ ও ফার্মাসিউটিক্যালস তৈরিতে সাহায্য করে।
মৌলিক চিকিৎসা বিজ্ঞান, নিরাময়মূলক যত্ন ছাড়াও, প্রতিরোধমূলক যত্নের বীজ বপন করে।
এটি গবেষক, ডাক্তার, বিজ্ঞানী এবং এমনকি সাধারণ মানুষকে স্বাস্থ্যকর জীবনযাপনের বিষয়ে শিক্ষা দেয়।
এটি চিকিৎসা বিজ্ঞানের নীতিগুলির একটি মৌলিক বোঝার উত্সাহ দেয়, যা ভবিষ্যতে কাজে লাগতে পারে।
কৃষি
প্রচুর পরিমাণে কৃষি গবেষণা পরিচালিত হয়েছিল, যার ফলশ্রুতিতে কৃত্রিম সার তৈরি হয়েছিল, যা এখন সমস্ত কৃষি কার্যক্রমের জন্য একটি মৌলিক প্রয়োজন। সারাদেশের স্কুলগুলোতে এখন কৃষি শিক্ষা পড়ানো হয়। কঠোর জলবায়ু পরিবর্তন সহ্য করতে পারে এমন ফসল নির্বাচন করার জন্য বিজ্ঞানীরা উদ্ভিদের জিনোমিক মেকআপ অধ্যয়ন করতে এতদূর এগিয়ে গেছেন। কম্পিউটার বিজ্ঞান এবং বায়োটেকনোলজির মতো নতুন প্রযুক্তি ব্যবহার করে উন্নত চাষের কৌশল তৈরি করা হয়েছে।

বিজ্ঞান কৃষিতে একটি গুরুত্বপূর্ণ ভূমিকা পালন করেছে, এবং দুটিকে আলাদা করা যায় না। পৃথিবীর সকল নাগরিকের জন্য পর্যাপ্ত খাদ্য সরবরাহ করতে সক্ষম হওয়ার জন্য একটি ছোট জমিতে আরও ভাল ফলন উত্পাদন করতে বিজ্ঞানকে ব্যবহার করতে হবে।

বিজ্ঞানের অন্ধকার দিক
এর অসাধারণ উপকারিতা সত্ত্বেও, বিজ্ঞানের একটি নেতিবাচক দিক রয়েছে। বিজ্ঞান, দুর্ভাগ্যবশত, তার কিছু উদ্ভাবনের কারণে মানবতারও কিছু ক্ষতি করেছে।

বিজ্ঞান মানবতার জন্য সবচেয়ে বড় ক্ষতির মধ্যে একটি অস্ত্রশস্ত্রের ক্ষেত্রে। যদিও কেউ কেউ বারুদের আবিষ্কারকে একটি মহান অর্জন বলে অভিনন্দন জানিয়েছেন, মানবতা অবশ্যই সেই দিনটিকে দুঃখিত করবে যেদিন এই আবিষ্কারটি হয়েছিল। স্থিরভাবে এবং নিরলসভাবে, বারুদের ব্যবহার এবং পরিপূর্ণতা অনেক নতুন এবং আরও ধ্বংসাত্মক অস্ত্রে স্থান পেয়েছে। যেমন, মানবতা এখন গোলা, বোমা, কামান, বন্দুকের মতো অস্ত্রের কারণে ক্ষতিগ্রস্ত হচ্ছে। এই ধরনের অস্ত্র সব ব্যক্তির দৈনন্দিন জীবন হুমকি.

বিজ্ঞানের আরেকটি অপকারিতা হল দূষণ নির্গমন। বিশ্বের বিভিন্ন স্থানে যেখানে পারমাণবিক শক্তি উৎপাদন হয় সেখানে বিপুল পরিমাণ তেজস্ক্রিয় দূষণ নির্গত হয়। এই ধরনের দূষণ অত্যন্ত বিপজ্জনক কারণ এটি ক্যান্সার, তেজস্ক্রিয় অসুস্থতা এবং কার্ডিওভাসকুলার রোগের কারণ হতে পারে।

অবশ্যই, অটোমোবাইল দ্বারা সৃষ্ট বিশাল পরিমাণ বায়ু দূষণ কে উপেক্ষা করতে পারে, আরেকটি বৈজ্ঞানিক আবিষ্কার। অধিকন্তু, অটোমোবাইলগুলি আমাদের জীবনের একটি দৈনন্দিন অংশ যা প্রতি বছর বাতাসে অকল্পনীয় মাত্রার কার্বন মনোক্সাইড নির্গত করে। ফলস্বরূপ, এটি ফুসফুসের বিভিন্ন রোগের কারণ হয় এবং গ্লোবাল ওয়ার্মিং এবং অ্যাসিড বৃষ্টিতেও অবদান রাখে।

দৈনন্দিন জীবনে বিজ্ঞানের প্রবন্ধের উপসংহার
কোন সন্দেহ নেই যে বিজ্ঞান তার কিছু নেতিবাচকতা সত্ত্বেও মানবজাতির জন্য সবচেয়ে বড় সুবিধা নিয়ে এসেছে। উপরন্তু, বিজ্ঞান অবশ্যই আমাদের দৈনন্দিন জীবনে স্বাচ্ছন্দ্য যোগ করার ক্ষেত্রে সবচেয়ে বেশি প্রভাব ফেলেছে। যেমন, আমাদের অবশ্যই সর্বদা বিজ্ঞানীদের তাদের প্রচেষ্টার জন্য সর্বোচ্চ সম্মান দেখাতে হবে।

"
দৈনন্দিন জীবনে বিজ্ঞান,"ভূমিকা:
দৈনন্দিন জীবনে বিজ্ঞান: পৃথিবীতে আবির্ভূত আদিম মানুষ অস্তিত্ব রক্ষার তাগিদে প্রথম সন্ধান করে খাদ্যের। তারপর শুরু হয় তার বোধ ও চাহিদার বিবর্তন। বিশেষ প্রক্রিয়ার দ্বারা প্রকৃতির নানা বস্তুকে নিজের প্রয়োজনীয় দ্রব্যে পরিণত করার প্রয়াসেই বিজ্ঞানের জন্ম। দিন বদলের সঙ্গে সঙ্গে মানুষের অধ্যবসায়ে পরিচালিত বিজ্ঞানের বিজয়রথ আজ সর্বত্রগামী।

বিজ্ঞানের উৎস:
বিজ্ঞান শব্দটির অর্থ হল বিশেষ জ্ঞান। অর্থাৎ নামের ব্যাখ্যা থেকেই পরিষ্কার হয়ে যায় যে পৃথিবীতে বিজ্ঞান অলৌকিক ইন্দ্রজাল কিংবা ভোজবাজির খেলা নয়। এ হলো বুদ্ধিমত্তাকে কাজে লাগিয়ে পৃথিবীর মধ্যে স্থিত বিভিন্ন উপাদানকে নিজের প্রয়োজন অনুযায়ী ব্যবহার করা।

বিজ্ঞানের দান হিসেবে যে সমস্ত আবিষ্কার আমাদের প্রতিদিনকার জীবনের নিয়ত সরলীকরণ করে চলেছে তার পেছনে রয়েছে মানুষের প্রখর বুদ্ধিমত্তা এবং নানান প্রাকৃতিক উপাদানের মেলবন্ধন। এই দুইই বিজ্ঞানের প্রকৃত উৎস। মানব সভ্যতায় বিজ্ঞানের জয়যাত্রা শুরু পাথরে পাথর ঘষে সেই আগুন আবিষ্কার থেকে। তারপর থেকেই মানবজগৎ তথা সমগ্র পৃথিবীর জীবকুল বিজ্ঞানের খারাপ-ভালো উভয়প্রকার ফল ভোগ করে আসছে।

রোজকার জীবনে বিজ্ঞানের বিবর্তন:
সেই প্রাচীন কাল থেকেই মানুষের প্রতিদিনকার জীবনে বিজ্ঞান অনস্বীকার্য অবদান রেখে চলেছে। সেই সময় প্রতিদিনকার খাবার সংগ্রহ থেকে শুরু করে আত্মরক্ষা আশ্রয় সবকিছুর জন্যই মানুষ সাধারণ বৈজ্ঞানিক জ্ঞানের উপর নির্ভর করত। সময় যত এগিয়েছে ব্যবহারিক ক্ষেত্রে বিজ্ঞানের ততই পরিবর্তন ঘটেছে। খাদ্য সংগ্রহ কথা আশ্রয়ের মত প্রাথমিক প্রয়োজন মিটিয়ে মানুষ বিজ্ঞানকে ব্যবহারের চেষ্টা করেছে জীবনের আরও বৃহত্তর ক্ষেত্রে।

আজকের যুগে মানুষ সেই প্রচেষ্টারই বহুমুখী পর্যায়ে উন্নীত হয়েছে মাত্র। আজ আধুনিক জীবনের চরম উৎকর্ষের এবং অফুরন্ত ঐশ্বর্যের মূলে রয়েছে বিজ্ঞান। বিজ্ঞানের অবদানে আমাদের জীবন আজ পরিপূর্ণ। প্রতিদিনকার জীবনে আধুনিক বিজ্ঞানের এই ব্যবহারিক প্রয়োগ আমাদের দৈনন্দিন অভ্যাস তথা মননকেও আমূল বদলে দিচ্ছে। কয়েক ঘণ্টার জন্য বিদ্যুত সরবরাহ বন্ধ হলে আমাদের জীবন অচল হয়ে পড়ে।

বিজ্ঞানের দৈনন্দিন প্রভাব:
সকালে ঘুম ভাঙ্গানোর অ্যালার্ম, বিছানা ছেড়ে টুথ পেস্ট,গ্যাস জ্বালিয়ে রান্না , অফিস যাওয়ার গাড়ী, কম্পিউটার, ক্যালকুলেটর, মোবাইল, টেলিভিশন, বাস, ট্রেন, এরোপ্লেন সবকিছুর সাথেই জড়িয়ে রয়েছে বিজ্ঞান। আমাদের জীবনকে সহজ থেকে আরো সহজতর এবং দ্রুত থেকে আরো দ্রুততর করে তোলার পথে বিজ্ঞান প্রতিনিয়ত কাজ করে চলেছে। বিজ্ঞানহীন হয়ে মানব সভ্যতার অগ্রগতি এমনকি অস্তিত্ব রক্ষা; কোনটাই সম্ভব নয়।

প্রকৃতির স্বাভাবিক নিয়মের সাথে প্রতিনিয়ত যুদ্ধ করে বিজ্ঞান আমাদের জীবনকে সহজ সরল আরামদায়ক করে তুলেছে। অসহ্য গরমে তাপমাত্রাকে নিয়ন্ত্রণ করেছে, মানুষের সুবিদার্থে বিজ্ঞানীরা ঘুরিয়ে দিয়েছেন নদীর গতিপথ, উষ্ণ মরুকে তা করেছে শস্য শ্যামল। হাড় ভাঙা পরিশ্রমকে বিজ্ঞান অনেক সহজ করে দিয়েছে। আজকের কর্মব্যস্ত মানুষ বিজ্ঞান ছাড়া একপাও এগোতে পারে না। দৈনন্দিন জীবনে বিজ্ঞান রচনা

চিকিৎসা ক্ষেত্রে বিজ্ঞান:
সভ্যতার সেই শুরুর দিন থেকেই চিকিৎসা ক্ষেত্রে বিজ্ঞান তার অবদান রেখে চলেছে। আর আজ প্রযুক্তি বিজ্ঞানের দানে চিকিৎসা ব্যবস্থায় চূড়ান্ত উন্নতি সাধিত হয়েছে। স্বভাবতই মানুষের গড় আয়ু আগের তুলনায় অনেক বেশি বেড়ে গিয়েছে। মানুষের মধ্যে বিজ্ঞানমনস্কতা বৃদ্ধি পাওয়ায় রোগের প্রতিকারের জন্য মানুষ আজ ওঝার কাছে না দৌড়িয়ে হাসপাতালমুখী হয়েছে।

প্রতিনিয়ত গভীর গবেষণালব্ধ বিভিন্ন জীবনদায়ী ওষুধ মুমূর্ষু রোগীর প্রাণ বাঁচাতে সক্ষম হয়েছে। অন্যদিকে কৃত্রিম অক্সিজেন, ভেন্টিলেটরের মতো বিভিন্ন বৈজ্ঞানিক যন্ত্রপাতি আপৎকালীন মুহূর্তে মানুষের জীবন বাঁচিয়ে চলেছে। বৈজ্ঞানিক আবিষ্কারের ফলস্বরুপ বিশ্বজুড়ে বিভিন্ন ভ্যাকসিন নানাবিধ রোগকে পৃথিবী থেকে নির্মূল করতে সাহায্য করেছে। সর্বোপরি রোগ নির্ণয়ের ক্ষেত্রে বিজ্ঞানের ব্যাপক ব্যবহার চিকিৎসা ব্যবস্থাকে অনেক বেশি সহজ এবং যথাযথভাবে প্রতিষ্ঠিত করেছে।

বিজ্ঞান এবং তথ্য প্রযুক্তি:
দৈনন্দিন জীবনে বিজ্ঞানের প্রভাব আলোচনায় তথ্যপ্রযুক্তির উল্লেখ থাকবে না, এমনটা হতেই পারে না। বর্তমান সময়ে বিজ্ঞানের সম্ভবত সবচেয়ে যুগান্তকারী দানটি হল তথ্যপ্রযুক্তি। তথ্যপ্রযুক্তি মানুষের প্রতিদিনকার জীবনকে আমূল বদলে দিয়েছে। মানুষের সামাজিক, পারিবারিক তথা প্রশাসনিক জীবন সহ সর্বক্ষেত্রে তথ্য প্রযুক্তির ব্যবহার বৈপ্লবিক পরিবর্তন এনেছে।

আর এই তথ্যপ্রযুক্তি ব্যবস্থা গড়ে ওঠার পিছনে রয়েছে বিজ্ঞানের দুই উল্লেখযোগ্য ফসল: কম্পিউটার এবং ইন্টারনেট ব্যবস্থা। জীবনধারণে অভ্যাসের পরিবর্তনের সঙ্গে সঙ্গে মানুষের জীবনের প্রতি দৃষ্টিভঙ্গি তথা মননের ক্ষেত্রেও আমূল পরিবর্তন সাধিত হয়েছে। তাছাড়া এই তথ্য প্রযুক্তি ব্যবস্থা লক্ষ লক্ষ মানুষের কর্মসংস্থানের সুযোগ করে দিয়েছে।

খাদ্য উৎপাদন বৃদ্ধি ও পুষ্টিতে বিজ্ঞানের ভূমিকা:
কৃষিতে বৈজ্ঞানিক প্রযুক্তি প্রয়োগের ফলে পৃথিবীর বহুদেশ খাদ্য উৎপাদনে প্রায় স্বয়ম্ভরতা অর্জনে সক্ষম হয়েছে। এ ছাড়া বৈজ্ঞানিক প্রথায় খাদ্যদ্রব্যের পুষ্টি গুণ বাড়িয়ে দরিদ্র, রোগগ্রস্ত, শিশু ও বৃদ্ধদের পুষ্টিবৃদ্ধি সম্ভব হয়েছে। কম খরচে প্রোটিন সমৃদ্ধ খাদ্য উৎপাদনে বহু সংস্থা উল্লেখযোগ্য সাফল্য অর্জন করেছে।

বিজ্ঞান বনাম মানুষ:
তবে বিজ্ঞানের প্রভাবে মানুষ আজ যন্ত্রমানবে পরিণত হয়েছে, তাকে অনুসরণ করে যন্ত্র নিয়ন্ত্রিত হয় না বরং যন্ত্রের নিয়ন্ত্রণে বর্তমান সময়ের মানুষ চালিত হয়। জীবনকে সহজ ও সুখের করে তোলার জন্য মানুষের সীমাহীন আকাঙ্ক্ষা তাকে নতুন নতুন আবিষ্কার করতে উদ্বুদ্ধ করেছে। পনেরোই যন্ত্রভিত্তিক জীবন আজ যান্ত্রিক জীবনে পরিণত হয়েছে।

ইলেকট্রনিকস, কৃত্রিম বুদ্ধিমত্তা এবং অন্যান্য অত্যাধুনিক প্রযুক্তির মেলবন্ধনে রোবট ও কম্পিউটারের আবিষ্কার মানুষের জীবনধারার পটচিত্রকে আমুল বদলে দিয়েছে। ফলস্বরূপ প্রযুক্তির অগ্রগতির সঙ্গে সঙ্গে মানুষ পরিণত হয়েছে যন্ত্রের আজ্ঞাবহ দাসানুদাসে। এক মুহুর্ত আধুনিক প্রযুক্তির প্রত্যক্ষ সহায়তা ছাড়া মানুষ আজ অত্যন্ত অসহায়, নিরুপায় বোধ করে। দৈনন্দিন জীবনে বিজ্ঞান রচনা

বিজ্ঞানের ক্ষতিকর ও ধ্বংসাত্মক ক্ষমতা:
বিজ্ঞানের আবিষ্কার হয়েছিল মানুষের জীবনকে ভয় থেকে মুক্তি দিতে। কিন্তু বৈজ্ঞানিক প্রযুক্তিকে কাজে লাগিয়ে মানুষ আজ সভ্যতাকে ধ্বংস করার ক্ষমতা অর্জন করেছে। একদিকে তৈরি হচ্ছে মারাত্মক মারণাস্ত্র, অন্যদিকে বিজ্ঞানের সহায়তায় কারখানায় তৈরি হচ্ছে জীবনধ্বংসী ভেজাল খাদ্য ও ওষুধ। পৃথিবীর শক্তিমান রাষ্ট্রগুলি অত্যাধুনিক মারণাস্ত্র তৈরির প্রতিযোগিতায় নেমে বিশ্ববাসীকে সন্ত্রস্ত করে তুলেছে। ফলে তৃতীয় বিশ্বযুদ্ধের আশঙ্কায় মানুষ প্রহর গুণছে। দৈনন্দিন জীবনে বিজ্ঞান রচনা

উপসংহার:
সকলে মুখে বলে বিজ্ঞান সকলের জন্য। কিন্তু বিজ্ঞানের প্রভাবকে দৈনন্দিন জীবনে সকল মানুষের মধ্যে আজও ছড়িয়ে দেওয়া সম্ভব হয়নি। দরিদ্র সাধারণ মানুষ আজও বিজ্ঞানের নানান সুবিধা থেকে বঞ্চিত। অনেক গ্রামীণ পরিবেশে আজও বিদ্যুৎ পৌছায়নি। অন্যদিকে, দৈনন্দিন জীবনে বিজ্ঞানের আবিষ্কার স্বাচ্ছন্দ্য দিচ্ছে সত্য, কিন্তু তার অভিযান্ত্রিকতা মানুষের জীবনের স্বাভাবিক আনন্দকে নষ্ট করে দিচ্ছে। তাই ক্রমে সকলে ‘যন্ত্রমানব’ হয়ে উঠছে।"
দৈনন্দিন জীবনে বিজ্ঞান,"ভূমিকা : 
প্রাচীনকালে মানুষ ছিল অরণ্যচারী, গুহাবাসী।কালক্রমে তার বুদ্ধির বিকাশ ঘটলো।জ্ঞানবিজ্ঞান ও চেতনার আলোয় উদ্ভাসিত হলো মানবসমাজ। ফলে মানুষ ক্রমে দুরন্ত নদীকে করলো বশীভূত, দুস্তর সমুদ্র হার মানলো তার কাছে, অনন্ত মহাকাশ হলো বিজিত, গড়ে উঠলো মানব সভ্যতার সুরম্য ইমারত।এই গঠনকার্যে যার প্রত্যক্ষ কিংবা পরোক্ষ অবদান রয়ে গেল, সে হলো বিজ্ঞান।
বিজ্ঞান কী ? :
বিজ্ঞান হলো বিমূর্ত জ্ঞান।বিভিন্ন প্রযুক্তির মধ্যে যার বাস্তব রূপায়ণ ঘটে।উন্নত সভ্যতার মূল চাবিকাঠিই-বিজ্ঞান।
বিজ্ঞানের জয়যাত্রা :
যে দিন থেকে মানুষ আগুনের ব্যবহার শিখেছে ,চাকা আবিষ্কার করেছে সেদিন থেকেই শুরু হয়েছে বিজ্ঞানের জয়যাত্রা।এরপর বিজ্ঞান সারথি হয়ে এগিয়ে নিয়ে গিয়েছিল সভ্যতার বৈজয়ন্তী রথ।শিল্পবিপ্লবের সময়কালে , বাষ্পশক্তির আবিষ্কার এই জয়যাত্রাকে করলো তরান্বিত।এরপর এল বিদ্যুৎশক্তি। এই মহার্ঘ্যদানে বলীয়ান মানুষ গড়ে তুলল নতুন সভ্যতা।বিজ্ঞানলক্ষ্মীর সর্বশেষ শক্তিবর হল পারমাণবিক শক্তি। এইরূপ বিজ্ঞানের দানে প্রতি মুহূর্তে আমরা সমৃদ্ধশালী হয়ে উঠেছি।
দৈনন্দিন জীবনে বিজ্ঞানের দান :
দৈনন্দিন জীবনে বিজ্ঞানের অবদান অনস্বীকার্য । আমাদের জীবন ও বিজ্ঞান যেন অবিচ্ছেদ্য সত্তা।প্রভাতের প্রত্যুষলগ্ন থেকে নিশীথে শয্যাগ্রহন পর্যন্ত আমাদের জীবনে ছায়ার মতো সঙ্গী বিজ্ঞান। প্রভাতে অ্যালার্ম ঘড়ির কলরবে শুরু হয় আমাদের সকাল।বিশ্বের বিভিন্ন প্রান্তের সংবাদ ঘরে ঘরে পৌঁছে যায় সংবাদপত্রের মারফৎ।বিশ্ববার্তা ধ্বনিত হয় বেতারে, বিভিন্ন ছবি ফুটে ওঠে দূদূরদর্শনের পর্দায়। চলভাষে প্রিয়জনের সাথে সেরে নিই প্রয়োজনীয় কথাবার্তা।এইভাবেই দৈনন্দিন জীবনের মহতী যজ্ঞের প্রধান উপাচার হয়ে উঠেছে বিজ্ঞান।প্রতিনিয়ত সে আমাদের সরবরাহ করছে স্বপ্ন দেখার নব নব উপঢৌকনের।মানুষের বাসগৃহগুলি টিভি , ফ্রিজ,ওয়াশিং মেশিন, শীততাপ নিয়ন্ত্রিত যন্ত্র,  ওভেন ইত্যাদির উপস্থিতিতে পরিণত হয়েছে ছোটো ছোটো বিজ্ঞান কক্ষে।
এটিও পড়ুন – একটি Paragraph শিখে 300 Paragraph লেখা যায, জেনে নিন দুর্দান্ত টিপস
কৃষিক্ষেত্রে বিজ্ঞান :
কৃষিক্ষেত্রে বিজ্ঞানের অবদান যথেষ্ট রয়েছে।ভূমিকর্ষণ ,বীজ বপন, জলসেচ, ফসল তোলা , ঝাড়াই মাড়াই, সংরক্ষণ ইত্যাদি সর্বক্ষেত্রেই লেগেছে বিজ্ঞানের জিয়নকাঠির পরশ।বিজ্ঞানের অকৃপণ দানেই ঊষর মরু হয়ে উঠেছে শস্য প্রসবিনী।
শিল্পক্ষেত্রে বিজ্ঞান :
শিল্পে বিপ্লব এনেছে বিজ্ঞান।বিজ্ঞান চালিত বিভিন্ন যন্ত্রপাতির দানবীয় শক্তিতে কাজে এসেছে গতি।কলকারখানা ,ফ্যাক্টরি, শিল্পসংস্থা প্রভৃতি শিল্পক্ষেত্রে আজ বিজ্ঞান তার ডালি নিয়ে হাজির হয়েছে।কম্পিউটার নামক গণক যন্ত্রের আবিষ্কার বিজ্ঞানলক্ষ্মীর অন্যতম দান।
চিকিৎসাক্ষেত্রে বিজ্ঞান :
বিজ্ঞান চিকিৎসাজগতে এনেছে অভাবনীয় পরিবর্তন।বিভিন্ন দুরারোগ্য ব্যাধির প্রতিষেধক ওষুধপত্র ও টিকা আবিষ্কারের ফলে মৃত্যুহার বহুলাংশে হ্রাসপ্রাপ্ত হয়েছে । এক্স-রে, ইসিজি, হৃহৃৎপিণ্ড পরিবর্তন, ব্রেন অপারেশন ইত্যাদি ক্ষেত্রে বিজ্ঞানের বিস্ময়কর অবদান রয়েছে ।
শিক্ষাক্ষেত্রে বিজ্ঞান :
শিক্ষা সংক্রান্ত অধিকাংশ জিনিসই বিজ্ঞানের কৃপাধন্য।বই, খাতা, কলম, বোর্ড সবই বিজ্ঞানের দান ।আজকালকার
শিক্ষা ব্যবস্থায় স্থান করে নিয়েছে ইন্টারনেট ও তথ্যপ্রযুক্তির নানা উপকরণ।
যোগাযোগ ব্যবস্থায় বিজ্ঞান :
যোগাযোগ ব্যবস্থায় বিজ্ঞান এনেছে গতি, দূরকে করেছে নিকট।মানুষ আজ পৃথিবীর সীমা ছাড়িয়ে অসীম আকাশে পাড়ি দিচ্ছে বিজ্ঞানের দানে।
অবসর বিনোদনে বিজ্ঞান :
মানুষের কর্মজীবনে ক্লান্তি দূরীকরণে অবসর বিনোদনের জন্য বিজ্ঞান দিয়েছে টিভি, সিনেমা, কম্পিউটার , মোবাইল আরো কতকিছু।
প্রযুক্তিবিদ্যায় বিজ্ঞান :
দৈনন্দিন জীবনে প্রযুক্তিগত উন্নতির কারণে যোগাযোগ ব্যবস্থায় বিপ্লব এসেছে। ফেসবুক, ইমেল, ইন্টারনেট, হোয়াটস্অ্যাপের ফলে মানুষ দ্রুত কোনো সংবাদ অপরের কাছে পৌঁছে দিতে পারছে।মুঠোফোনের এক ছোঁয়ায় তামাম দুনিয়া চলে আসছে মুঠোর মধ্যে।
বিজ্ঞানের কুফল :
আমাদের দৈনন্দিন জীবনে চব্বিশ ঘণ্টাই আমরা বিজ্ঞান নির্ভর।বিজ্ঞান ব্যতীত জীবন যেন অকল্পনীয় ,তবে প্রদীপের তলায় যেমন অন্ধকার থাকে , ঠিক তেমনি বিজ্ঞানেরও এক হাতে রয়েছে সুধাপাত্র ও অপর হাতে বিষভাণ্ড।বিজ্ঞান দিয়েছে বেগ কিন্তু কেড়ে নিয়েছে আবেগ।পরিবেশ দূষণের অন্যতম কারণ বিজ্ঞানের অগ্রগতি।বিজ্ঞানের বলে বলীয়ান মানুষ আজ মারণাত্মক অস্ত্র নিয়ে রণোন্মত্ত।
উপসংহার :
অকল্যাণকর কাজে নয় মানুষের মঙ্গলসাধনে ব্যবহার করতে হবে বিজ্ঞান ও তার প্রযুক্তিকে।মানুষের মধ্যে শুভবুদ্ধির উদয় হলে বিজ্ঞান হয়ে উঠবে প্রগতির হাতিয়ার, প্রগতির বাহন এবং আমরা পৃথিবীর চির আকাঙ্ক্ষিত স্বপ্নের স্বর্গ গড়ে তুলতে পারবো।"
দৈনন্দিন জীবনে বিজ্ঞান,"ভূমিকা:-
বর্তমান যুগ হলো বিজ্ঞানের যুগ। বিজ্ঞান লক্ষ্মী অকৃপণ দানে গুহাবাসী, অসভ্য, নগ্ন মানুষ আজ উন্নতির শিখরে উন্নীত হয়েছে। বিজ্ঞানকে হাতিয়ার করে মানুষ উন্মোচন করেছে প্রকৃতির রহস্য। বিজ্ঞান গুড়িয়ে দিয়েছে ভ্রান্ত কুসংস্কার। মানুষকে করে তুলেছে যুক্তিবাদী।

বিজ্ঞানের ইতিহাস :
বিজ্ঞানের সূচনা সুপ্রাচীন কালে। পাথর ঠুকে মানুষ আগুন জ্বালাতে শেখাই হল সূত্রপাত। আজ এক বিংশ শতাব্দীর বিজ্ঞানের কম্পিউটার পর্যন্ত বিভিন্ন সময়ে বিজ্ঞানের বিভিন্ন অবদানে উপকৃত হয়েছে মানব সমাজ। তবে বিজ্ঞানের অভূতপূর্ব উন্নতি ঘটে অষ্টাদশ শতকের শিল্প বিপ্লবের পর থেকে।

দৈনন্দিন জীবনে বিজ্ঞান :
আমাদের দৈনন্দিন জীবনে বিজ্ঞানের অবদান প্রতিটি ক্ষেত্রেই। ভোরে ঘড়ির শব্দে ঘুম থেকে ওঠা, বৈদ্যুতিক চুল্লীতে তৈরি চাও খাবার খাওয়া, সাইকেলে বা গাড়িতে চড়ে বিদ্যালেয় যাওয়া, সেখানে ক্লাসরুমে নানা উপকরণ, বাড়িতে ফিরে টি.ভি দেখা বা গান শোনা, পাখা চালিয়ে ঘুমানো এসব প্রতিটি ক্ষেত্রেই বিজ্ঞানের অবদান সুস্পষ্ট।

শিল্পক্ষেত্রে বিজ্ঞান :
শিল্পক্ষেত্রে বিজ্ঞান দেবীর অকৃপণ দান। বিজ্ঞানের অবদানেই ক্ষুদ্র ক্ষুদ্র শিল্প থেকে গড়ে উঠেছে বৃহৎ ইঞ্জিনিয়ারিং, লৌহ-ইস্পাত শিল্প। কারখানার যন্ত্রগুলির দানবীয় বল ও ক্রিয়া-কলাপ চোখে না দেখলে বিশ্বাসই হয় না।

কৃষিক্ষেত্রে বিজ্ঞান :
কৃষিক্ষেত্রে এখন মান্ধাতার আমলের লাঙ্গল, গরুর ব্যবহার কমে গেছে। বিজ্ঞানের কৃপায় এখন ব্যবহৃত হচ্ছে ট্রাক্টর, পাওয়ার টিলার প্রভৃতি আধুনিক যন্ত্রপাতি। অধিক ফলনের জন্য ব্যবহৃত হচ্ছে নিত্যনতুন উন্নতমানের বীজ এবং কৃত্রিম সার |

চিকিৎসাবিজ্ঞানে বিজ্ঞান :
চিকিৎসাবিজ্ঞানও আজ অতি উচ্চ পর্যায়ে পৌঁছে গেছে। এক্সরে, আলট্রা সনোগ্রাফ,ই.সি.জি,সি.টি স্ক্যান প্রভৃতির মাধ্যমে যেমন অতিদ্রুত রোগ নির্ণয় সম্ভব হচ্ছে তেমনই আবার উন্নত ঔষধ, বিভিন্ন তরঙ্গ রশ্মি এবং অস্ত্রোপচারের মাধ্যমে রোগ নিরাময় করা হচ্ছে।

যোগাযোগ ক্ষেত্রে বিজ্ঞান:
দূরকে বিজ্ঞান করেছে নিকট। টেলিফোন, টেলিগ্রাফ, টেলিগ্রাম, ফ্যাক্স প্রভৃতির মাধ্যমে হাজার মাইল দূরেও যোগাযোগ করা সম্ভব হচ্ছে।

বিজ্ঞান ও বিনোদন:
মানুষের বিনোদনেরও ব্যবস্থা বিজ্ঞান করেছে । বিভিন্ন খেলাধুলায় ব্যবহৃত সরঞ্জামাদি বিজ্ঞানেরই অবদান। এছাড়া রেডিও, টেলিভিশন প্রভৃতি মানুষের অবসর বিনোদনের সঙ্গী হয়ে ওঠে। বর্তমানে স্যাটেলাইট সংস্কৃতির ব্যাপক প্রচলন ঘটেছে।

পরিবহন ক্ষেত্রে বিজ্ঞান:
মানুষ এবং মাল পরিবহনের জন্য বিজ্ঞান দিয়েছে বাস, ট্রাক, ট্রেন, উড়োজাহাজ প্রভৃতি। এছাড়া হেলিকপ্টার, যুদ্ধজাহাজ প্রভৃতি দেহের প্রতিরক্ষা ব্যবস্থাকে মজবুত করেছে।

কম্পিউটার:
বিজ্ঞানের সবচেয়ে শ্রেষ্ঠ অবদান বলতে গেলে কম্পিউটার। বর্তমানে এমন কোন ক্ষেত্র নেই যেখানে কম্পিউটারের ব্যবহার নেই। শিক্ষা, চিকিৎসা, যোগাযোগ, শিল্প, সকল ক্ষেত্রেই ব্যবহৃত হচ্ছে বিভিন্ন ধরনের কম্পিউটার।

অপব্যবহার:
বর্তমান বিশ্বে কিছু মুষ্টিমেয় গোষ্ঠী বিজ্ঞান এবং এর দানকে অপব্যবহার করছে। তৈরি করছে নানা রকম বিস্ফোরক এবং যুদ্ধ সরঞ্জাম। আবিষ্কৃত হয়েছে পারমাণবিক বোমা যা প্রথমে বৈজ্ঞানিক গবেষণার কাজে ব্যবহৃত হত কিন্তু এখন তা মারণাস্ত্রে পরিণত হয়েছে। এসব অস্ত্রাদি বিজ্ঞানেরই দান। এসব হাতিয়ারকে কেন্দ্র করে সূত্রপাত বিচ্ছিন্নতাবাদের।

উপসংহার:
কোন বিষয় এর সুফল এবং কুফল নির্ভর করে সম্পূর্ণরূপে ব্যবহারকারীর ওপর। বিজ্ঞানের উপকারী দিক বিস্তৃত যার তুলনায় কুফল অতি নগণ্য। কিন্তু, মানুষ যদি এই অন্ধকারদিকের প্রতিই বেশি ঝুঁকে পড়ে তবে তো বিজ্ঞানের দোষ দেওয়া যায় না। তাই বলব, মানুষ যদি খারাপ দিকটি বর্জন করে বিজ্ঞানকে মানবকল্যাণে ব্যবহার করে তাহলে বিজ্ঞান মানুষের জন্য সুফল বয়ে আনবে। আমাদের প্রাত্যহিক জীবনের নির্ভরযোগ্য সঙ্গী হয়ে উঠবে বিজ্ঞান।

 "
মাদকাসক্তি ও তার প্রতিকার,"ভূমিকা : বর্তমান বাংলাদেশের একটি অন্যতম সমস্যা হলাে মাদকাসক্তি। মাদকাসক্তির মর্মভেদী যন্ত্রণা, মর্মস্পর্শী ক্রন্দন শুধু বাংলাদেশেই নয় বিশ্বের অনেক দেশেই অনুভূত হচ্ছে। আর এর বিষাক্ত ছােবলে যুবসমাজ ধ্বংসের মুখে পতিত হচ্ছে। পরিণতি ভয়াবহ জানা সত্ত্বেও যেন স্বেচ্ছায়ই মানুষ এ মাদকের সাগরে অবগাহন করছে। রবিঠাকুরের সেই চরণ তাই এসব সচেতন মাদকপ্রেমীদের সাথে পুরােপুরি মিলে যায়- “আমি জেনে শুনে বিষ করেছি পান। মাদকের এ উন্মাদ নেশাই সমাজে সৃষ্টি করে মাদকাসক্তির মতাে মারাত্মক সমস্যা।

মাদকাসক্তি : মাদকাসক্তি শব্দটি ভাঙলে পাওয়া যায় ‘মাদক’ ও ‘আসক্তি। মাদক হলাে নেশা সৃষ্টিকারী দ্রব্য আর আসক্তি বলতে বােঝায় কোনাে কিছুর প্রতি মাত্রাতিরিক্ত টান বা আকর্ষণ। মাদকদ্রব্য সেবনে মানবদেহে সংবেদন হ্রাস পায় এবং বেদনাবােধ বন্ধ হয়ে যায়। মাদকদ্রব্য একবার সেবন করা শুরু করলে তা আর সহজে ছাড়া যায় না। এর পরিণামে ব্যক্তি প্রাঙ্গনয়ত মারফ "" করতে থাকে এবং হয়ে পড়ে মাদকাসক্ত। 

মাদকদ্রব্যের প্রকারভেদ : বর্তমান বিশ্বে বিভিন্ন ধরনের মাদকদ্রব্য রয়েছে। সেগুলাের মধ্যে ভাং, গাজা, মদ ও আফিম প্রাচীনকাল থেকে ব্যবহৃত হয়ে আসা নেশার সামগ্রী। বিজ্ঞানের অগ্রগতির ফলে মাদকদ্রব্যেরও পরিবর্তন ঘটেছে। আধুনিক মাদকদ্রব্যের মধ্যে উল্লেখযােগ্য হলাে— হেরােইন, মারিজুয়ানা, এলএসডি, প্যাথেড্রিন, কোকেন, পপি, হাসিস ও মফিন। মাদকদ্রব্যগুলাে আবার বিিভন্ন দিক থেকে ভাগ করা হয়। যেমন- ধূমপান জাতীয় : গাঁজা বা ক্যানাবিস, মারিজুয়ানা, হাশিশ বা চরস, ভাং, আফিম ও হেরােইন। তরল জাতীয় : ফেনসিডিল, বাংলা মদ, তাড়ি, হুইস্কি, ব্রান্ডি, ভদকা ইত্যাদি। 
ইনজেকশন জাতীয় : পেথিডিন, মরফিন, কোডিন, টিউজেসিক, মনােজেসিক, বুনােজেসিক, টনােজেসিক, কোকেন ও হেরােইন। ট্যাবলেট জাতীয় : ইয়াবা বা স্পিড, ডব্লিউ ওয়াই, ক্যানবিনল, কোডিন, ডন, এমফিটামিন । বিভিন্ন ধরনের ঘুমের ট্যাবলেট : যেমন- ডায়াজিপাম, ভ্যালিয়াম, রিলাক্সেন, সেডিল, লােরাজিপাম, অ্যাটিভান, ক্লোরাজায়াজিপােক্সাইড বা লিব্রিয়াম ইত্যাদি। 

মাদকদ্রব্যের উৎস : সারাবিশ্বে বেশ কয়েকটি মাদক উৎপাদনকারী বলয় রয়েছে। তন্মধ্যে গােল্ডেন ক্রিসেন্ট, গােল্ডেন ট্রায়াঙ্গল এবং গােল্ডেন ওয়েজ অন্যতম। পাকিস্তান, আফগানিস্তান, ইরান, তুরস্ক এবং এর আশপাশের অঞ্চলগুলাে নিয়ে গড়ে উঠেছে ‘গােল্ডেন ক্রিসেন্ট’ । গােল্ডেন ট্রায়াঙ্গল’ গড়ে উঠেছে লাওস, থাইল্যান্ড এবং এর পার্শ্ববর্তী অঞ্চলগুলাে। আর এ দুয়ের মধ্যবর্তী এলাকাগুলাে নিয়ে গঠিত হয়েছে ‘গােল্ডেন ওয়েজ’ নামক অঞ্চলটি। এসব এলাকায় প্রচুর আফিম, গাঁজা, পপি ও কোকেন উৎপন্ন হয়। তাছাড়া ভারত, যুক্তরাষ্ট্র, ব্রিটেন, কলম্বিয়া, ব্রাজিল, বলিভিয়া, মেক্সিকো, পেরু, প্যারাগুয়ে, নিকারাগুয়া এবং দক্ষিণ আফ্রিকায় রয়েছে মাদক উৎপাদন এবং মাদক ব্যবসার বিশাল নেটওয়ার্ক।

মাদকাসক্তির কারণ : বাংলাদেশের মােট জনসংখ্যার একটি উল্লেখযােগ্য অংশ মাদকাসক্ত, যা দেশ ও জাতির কল অস্বস্তিকর। বর্তমান বাংলাদেশে মাদকাসক্তের সংখ্যা সঠিকভাবে নিরূপণ করা না গেলেও বিভিন্ন বেসরকারি সংসার ভ = এ সংখ্যা ৫০ লক্ষাধিক মনে করা হয়। এদের শতকরা ১০ ভাগ অর্থাৎ ৫ লক্ষই হেরােইন আসক্ত, যাদের বয়স ১৫ থেকে বছরের মধ্যে। এ সংখ্যা ক্রমাগত বেড়েই চলেছে। বিশ্বে মাদকাসক্ত জনসংখ্যা বৃদ্ধির হার যেখানে শতকরা ১ ভাগ সম্পন্ন বাংলাদেশে এ বৃদ্ধির হার দ্বিগুণ। এর প্রধান কারণ মাদকদ্রব্যের সহজলভ্যতা। হাত বাড়ালেই পাওয়া যায় এসব মাদক। বর্তমানে ধনী পরিবারের সন্তানদের মধ্যে অত্যন্ত দামি মাদক ইয়াবা ট্যাবলেটের ব্যবহার ব্যাপক আকারে ছড়িয়ে পড়েছে। সম্প্রতি র্যাবের অভিযানে কোটি কোটি টাকা মূল্যের ইয়াবা ট্যাবলেট এবং এসবের আমদানিকারক, বিক্রেতা ও ব্যবহারকারী ধরাও পড়ছে। ইয়াবার এই ব্যাপকতা দেখে দেশবাসী আতঙ্কিত হয়ে পড়েছে। তবে মাদকাসক্তি বৃদ্ধির প্রধান কারণ সহজলভ্যতা হলেও এটিই একমাত্র কারণ নয়। বেকারত্ব, জীবনে হতাশা, সঙ্গদোষ, সন্তানের প্রতি পিতামাতার অমনােযােগিতা বা ঔদাসীন্য, পিতার কালাে টাকার প্রাচুর্য, ক্ষেত্র বিশেষে পিতামাতার উদ্ধৃঙ্খল জীবনযাপন, নীতি-নৈতিকতাহীন রাজনীতির দুবৃত্তায়ন, চাঁদাবাজি ও গডফাদার সংস্কৃতি। আবার যেকোনােভাবে রাতারাতি ধনবান হওয়ার উন্মত্ত আকাক্ষার ফলেও অপরাধ প্রবণতা বৃদ্ধি পায় এবং সংগত কারণেই মাদকের দিকে ঝুঁকে পড়ে। যেখান থেকে ফিরে আসার ইচ্ছা থাকলেও আর ফিরে আসতে পারে না। আবার অনেকে সামাজিক বৈষম্য, অবিচার, স্বার্থপরতার নগ্ন বাস্তবতায় জীবনের কাছ থেকে পলায়নপর হয়ে ওঠে। দীর্ঘদিনের বঞ্চনা থেকে তাদের মধ্যে জন্ম নেয় তীব্র ঘৃণা, হতাশা এবং গভীর নিরাশা। ফলে তারা বাস্তবের মুখােমুখি দাঁড়াতে পারে না। মুক্তির স্বাদ খোজে হেরােইন, কোকেন কিংবা ফেনসিডিলের বােতলে । আর মুক্তি মেলে জীবনের বিনিময়ে। 

মাদকাসক্তির কুফল : মাদকাসক্তির কুফল বহুমুখী। শারীরিক, মানসিক, পারিবারিক ক্ষতির পাশাপাশি এর গভীর প্রভাব আমাদের রাষ্ট্র, সমাজ, অর্থনীতি সবকিছুর ওপরই পড়ে। অত্যন্ত উচ্চমূল্যে মাদকদ্রব্য ক্রয় করে মাদকাসক্ত ব্যক্তি সংসার, সমাজ এবং দেশের। অর্থনীতিতে ক্ষতিকর প্রভাব ফেলে। অর্থের অভাবে সে অন্যায়-দুর্নীতির পথ বেছে নিতেও দ্বিধা করে না। বস্তুত, মাদকাসক্তির কারণে দেশের তরুণ সমাজ তিলে তিলে ধ্বংসের পথে এগিয়ে যায় এবং দেশের উন্নয়ন কর্মকাণ্ড ও অগ্রগতি সবকিছু মারাত্মকভাবে ব্যাহত করে ।

মাদকাসক্তির পরিণাম : মাদকাসক্তির পরিণাম নিশ্চিত মৃত্যু। তবে সেই মৃত্যুর পথে রয়েছে অসহ্য নারকীয় যন্ত্রণার ভয়াবহতা। সেই মৃত্যু সহজ নয়। মাদকদ্রব্য সেবনের ফলে মস্তিস্কের ওপর বিরূপ প্রভাব পড়ে। ফলে তিলে তিলে মাদকদ্রব্য সেবনকারীর স্মৃতিশক্তি লােপ পেয়ে সমস্ত স্নায়ুতন্ত্র অসুস্থ হয়ে পড়ে । কর্মক্ষমতা লােপ পেয়ে মানুষ পরিণত হয় জড় মাংসপিণ্ডে। জীবন্ত অবস্থায় কিছুকাল বেঁচে থেকে একসময় অকাল মৃত্যুর কোলে ঢলে পড়ে। 

বিশ্বব্যাপী মাদকবিরােধী তৎপরতা : অবৈধ মাদক কারবারিদের প্রতিরােধকল্পে সারাবিশ্বে গড়ে উঠেছে বিভিন্ন আন্দোলন। ১৯৮৭ সালে ২৩টি দেশ যুক্তরাষ্ট্রের নেতৃত্বে মাদকবিরােধী আন্দোলনে অংশ নেয়। পাকিস্তান, সৌদি আরব, ইরান প্রভৃতি দেশে মাদক চোরাচালানের শাস্তি মৃত্যুদণ্ড। ব্রাজিল ও কলম্বিয়ায় মাদক উৎপাদক ও চোরাচালানিদের বিরুদ্ধে সেনাবাহিনী দিয়ে যুদ্ধ পরিচালনা করা হয়। বাংলাদেশেও ‘মাদকদ্রব্য নিয়ন্ত্রণ অধিদপ্তর' নামে একটি বিভাগ কাজ করছে।

মাদকাসক্তর প্রতিকার বা প্রতিরােধের উপায় : আমাদের ভবিষ্যৎ প্রজন্মকে বাঁচাতে হলে প্রথমে নিজেকে সচেতন হতে হবে এবং অপরকেও সচেতন করতে হবে। সচেতনতার মাধ্যমে সমগ্র জাতিকে ঐক্যবদ্ধ হয়ে ভয়ংকর এইসব মাদকদ্রব্যের বিরুদ্ধে প্রতিরােধ গড়ে তুলতে হবে। এ লক্ষ্য বাস্তবায়নে সরকারের ওপর চাপ সৃষ্টি করতে হবে। সরকারের আইন-শৃঙ্খলা রক্ষাকারী বাহিনীকে মাদক পাচার ও বিস্তার রােধে সততা ও ন্যায়নিষ্ঠভাবে দায়িত্ব পালন করতে হবে এবং ব্যর্থতার জন্য জবাবদিহিতার ব্যবস্থা করতে হবে। প্রয়ােজনে সরকারের সর্বোচ্চ শক্তি প্রয়ােগ করে মাফিয়াদের দমন করতে হবে। এর পাশাপাশি মাদকাসক্ত ব্যক্তিদের সুস্থ ও স্বাভাবিক জীবনে ফিরিয়ে আনতে সহায়তা করতে হবে। মনে রাখতে হবে, মাদকাসক্তি এক ধরনের মনােদৈহিক রােগ। উপযুক্ত চিকিৎসা ও পুনর্বাসনের মাধ্যমে মাদকাসক্ত ব্যক্তিকে সুস্থ ও স্বাভাবিক জীবনে ফিরিয়ে আনা যায়। এ ব্যাপারে পিতা-মাতাসহ নিকটস্থ। অন্যান্য অভিভাবকের সচেতনতা ও উদ্যোগ খুবই জরুরি। সন্তানকে মাদক থেকে দূরে রাখতে এবং মাদকাসক্ত সন্তানকে সুস্থ ও স্বাভাবিক জীবনে ফিরিয়ে আনতে সচেতন পিতা-মাতা অর্থাৎ অভিভাবকদের ভূমিকা মুখ্য ।এক্ষেত্রে অন্যরা সহায়তা করতে পারে মাত্র। তবে আমাদের মনে রাখতে হবে মাদকাসক্তরা আমাদেরই আপনজন। এদের ঘৃণা কিংবা তাচ্ছিল্য করে দূরে সরিয়ে না দিয়ে চিকিৎসা নেওয়ার পরামর্শ দিতে হবে এবং প্রয়ােজনে সহায়তা করতে হবে। ব্যক্তিজীবনে মাদক গ্রহণ তাে নয়ই বরং একে ঘৃণা করতে হবে এবং প্রতিরােধ করার সংকল্প গ্রহণ করতে হবে। সম্মিলিতভাবে স্লোগান তুলতে হবে মাদক ভয়ংকর, একে প্রতিরােধ। করুন। ছাত্র-ছাত্রীদের অবশ্যই পারিবারিক ও সামাজিক মূল্যবােধ বজায় রেখে পড়াশুনা, খেলাধুলা ও সাহিত্য-সাংস্কৃতিক কর্মকাণ্ডে নিজেকে ব্যস্ত রাখতে হবে। অভিভাবক ও শিক্ষকদের সংস্পর্শে থাকা কল্যাণকর। পরিচ্ছন্ন জীবনযাপন ও পরিশ্রমের মাধ্যমে। কাঙ্ক্ষিত লক্ষ্যে পৌঁছার দৃঢ় মনোেবলসহ নিজের ওপর বিশ্বাস রাখতে হবে। মনে রাখতে হবে, কঠোর পরিশ্রম, সাধনা, ধৈর্য ও আত্মবিশ্বাস একজন মানুষকে তার জীবনের লক্ষ্যে পৌঁছে দেয়। তাই ‘সৎ সঙ্গে স্বর্গ বাস, অসৎ সঙ্গে সর্বনাশ’- এই চিরন্তন সত্য প্রবাদটি সর্বাবস্থায় মেনে চলতে হবে। মাদক, এইডস, সন্ত্রাস ইত্যাদি থেকে জাতিকে সর্বতােভাবে রক্ষা করতে হলে মাদক নিয়ন্ত্রণ অধিদপ্তরের মাধ্যমে সারা দেশে জরিপ চালিয়ে মাদকাসক্তদের চিহ্নিত করে এদের রক্ত পরীক্ষার মাধ্যমে এইচআইভি/এইডস আক্রান্তদের শনাক্ত করতে হবে। সরকার ও এনজিওগুলাের সমন্বিত কর্মসূচির মাধ্যমে মাদকাসক্তদের চিকিৎসা ও পুনর্বাসনের ব্যবস্থা করে এদের সুস্থ ও স্বাভাবিক জীবনে ফিরিয়ে আনতে হবে। দরিদ্র মাদকাসক্তদের ঋণ দিয়ে ব্যবসায় কিংবা কর্মসংস্থানের সুযােগ করে দেওয়া যেতে পারে। এছাড়া শনাক্তকৃত এইচআইভি/এইডস আক্রান্তদের অবাধ মেলামেশার সুযােগ না দিয়ে তাদেরকে নির্দিষ্ট স্থানে রেখে চিকিৎসার ব্যবস্থা করতে হবে। এদের প্রতি ঘৃণা তাচ্ছিল্য প্রদর্শন নয়, মানবিক আচরণ করতে হবে। দেশে। বেকারত্ব দূর করাসহ দারিদ্র্য বিমােচন করতে হবে। ব্যাপক শিল্পায়ন করে কর্মসংস্থানের ব্যবস্থা করতে হবে। কোটি কোটি কালাে, টাকা বাজেয়াপ্ত করাসহ সর্বব্যাপ্ত দুর্নীতি রােধ করে মানুষে মানুষে সম্পদের বৈষম্য কমিয়ে আনতে হবে। শিক্ষার বেসরকারিকরণ, বাণিজ্যিকীকরণ বন্ধ করতে হবে। বিজ্ঞানভিত্তিক একই পদ্ধতির শিক্ষাব্যবস্থা চালু করাসহ শিক্ষার আর্থিক দায়িত্ব অধিকাংশই সরকারকে বহন করে ছাত্র সমাজকে শিক্ষায় উৎসাহিত করতে হবে। কর্মসংস্থান না হওয়া পর্যন্ত বেকারদেরকে বেকার ভাতা দিতে হবে। তবেই একটি মাদক মুক্ত, সুস্থ-সুন্দর যুবসমাজ ও উন্নত জাতি আশা করা যায়।

উপসংহার : সুস্থ-সুন্দর ভবিষ্যৎ গঠনে মাদকাসক্তির বিলােপ সাধন করা প্রথম পদক্ষেপ হিসেবে বিবেচিত হয় । কিন্তু ব্যক্তিগত বা কয়েকজনের সম্বিলিত উদ্যোগে এ সমস্যা থেকে উত্তরণ সম্ভব নয়। তাই ব্যক্তিগত উদ্যোগ, সামাজিক প্রতিরােধ এবং জাতীয় ও আন্তর্জাতিক হস্তক্ষেপের সাহায্যে এ সমস্যাকে সমূলে উৎপাটিত করতে হবে। তবেই দেশ ও জাতি এ সর্বনাশা বিপর্যয় থেকে রক্ষা পাবে।"
মাদকাসক্তির পরিণাম ও প্রতিকার রচনা," ভূমিকা : বিশ্বব্যাপী মানবসভ্যতার জন্যে এক নিকষ কালাে অধ্যায় মাদকাসক্তি । মাদক এক সর্বনাশা মরণনেশা । বিশ্বের প্রায় ৫০ থেকে
   ৬০ কোটি মানুষ এ মরণনেশায় আসক্ত । এর মধ্যে এশিয়ার সার্কভুক্ত ৭
   টি দেশে , এর সংখ্যা এক কোটির কিছু বেশি । বাংলাদেশেও মােট
   জনগােষ্ঠীর একটি বিশাল অংশ মাদকের নীল । নেশায় আক্রান্ত । বিশেষ
   করে তরুণদের মাঝে মাদকের ভয়াবহ প্রভাব অত্যন্ত উদ্বেগজনক । এর
   ফলে ক্ষতিগ্রস্ত হচ্ছে পরিবার , সমাজ , দেশ— এককথায় সমগ্র জাতি ।
   দুর্বার তারুণ্য হারিয়ে ফেলছে অফুরান প্রাণশক্তি , অজেয় । সাহস
   আর বিদ্রোহী মনােবল । দেশের সার্বিক উন্নয়ন ও প্রগতি হচ্ছে
   বিপন্ন ।
   মাদকের উৎস : আন্তর্জাতিক বেশ কিছু চোরাচালানি সিন্ডিকেট আকাশপথে
   কিংবা সীমান্তপথে মাদক পাচারের নেটওয়ার্ক গড়ে তােলে ।
   বাংলাদেশেও এ ধরনের সিন্ডিকেট সক্রিয় । কিছুকাল আগেও থাইল্যান্ড
   , মায়ানমার ও দক্ষিণ ভিয়েতনাম নিয়ে গড়ে উঠেছিল ‘ গােল্ডেন
   ট্রায়াঙ্গল ’ বা ‘ স্বর্ণ ত্রিভুজ নামে আন্তর্জাতিক মাদক
   চোরাচালানের স্বর্গভূমি । ভিয়েতনামে কমিউনিস্ট শাসন প্রতিষ্ঠিত
   হলে গােল্ডেন ট্রায়াঙ্গল ভেঙে যায় । পরবর্তীকালে ইরান ,
   আফগানিস্তান ও পাকিস্তানকে নিয়ে গড়ে তােলা হয় মাদক পাচারের
   নতুন স্বর্গ ‘ গােল্ডেন ক্রিসেন্ট । পৃথিবীব্যাপী মাদকদ্রব্যের
   অবাধ বিস্তৃতির পেছনে রয়েছে আন্তর্জাতিক এসব মাফিয়া চক্র ।
   পৃথিবীর বিভিন্ন দেশে কাজ করছে এদের শক্তিশালী নেটওয়ার্ক ।
   সন্ত্রাসবাদের মদদপুষ্ট এ মাদক ব্যবসায়ীরা যেসব মাদকদ্রব্য
   চোরাচালান করে থাকে তার মধ্যে উল্লেখযােগ্য হেরােইন , ইয়াবা ,
   আফিম , কোকেন , মারিজুয়ানা , ব্রাউন সুগার , হাসিস , স্মাক ,
   হােপ ইত্যাদি । নেশার ইতিহাস সুপ্রাচীন হলেও তা ছিল মদ , গাঁজা ,
   আফিম , চরস , ভাং ইত্যাদির মধ্যে সীমিত । ফরাসি বিপ্লবের সময়
   পরাজিত সৈনিকদের অনেকেই হতাশা থেকে মুক্তি পেতে মাদকে আসক্ত হন ।
   কিছু কিছু মাদক ব্যাথা নিরাময়ে এবং চেতনানাশক হিসেবে ওষুধ তৈরিতে
   ব্যবহৃত হয়ে থাকে । কিন্তু দ্বিতীয় বিশ্বযুদ্ধের সময় এবং এর
   পরে ব্যথা উপশম ছাড়াও নেশার উপকরণ হিসেবে মাদকের ব্যবহার বৃদ্ধি
   পেতে থাকে । ব্রাজিল , বলিভিয়া , কলম্বিয়া , ইকুয়েডরসহ বিশ্বের
   বেশ কয়েকটি দেশে মাদক তৈরি ও চোরাচালানের বিশাল চক্র গড়ে ওঠে ।
   সেই সাথে তা পাচার হতে থাকে পৃথিবীর অন্যান্য দেশগুলােয় । বিশ্ব
   স্বাস্থ্য সংস্থার এক জরিপে দেখা গেছে , অতীতে উন্নত দেশগুলাের
   শতকরা আশি ভাগ লােকই মাদকে কম বেশি আসক্ত ছিল । বর্তমানে
   উন্নয়নশীল ও অনুন্নত দেশগুলােতেও এ আসক্তি ছড়িয়ে গেছে ।
   বাংলাদেশে বিভিন্ন ধরনের মাদকের মধ্যে তরুণ সমাজে হেরােইন ও
   ফেনসিডিল সব নেশাকে ছাড়িয়ে গেছে । হেরােইন এমনই মারাত্মক
   শক্তিশালী মাদক যে , কেউ কৌতূহলবশেও যদি এ মাদক গ্রহণ করে তাহলে
   তা থেকে সে আর মুক্ত হতে পারে না ।
   মাদকাসক্তির কারণ : মাদকাসক্তির পেছনে রয়েছে নানা রকম কারণ । তবে
   কোনাে একটি নির্দিষ্ট কারণে মানুষ মাদকাসক্ত হয় না । অনেকেই
   কৌতূহল বশে মাদক গ্রহণ শুরু করলেও পরবর্তীতে এই আসক্তি জীবনের
   জন্য মারাত্মক অভিশাপ জেনেও এর শৃঙ্খল থেকে বের হতে পারে না ।
   অনেক সময় ব্যক্তিগত , পারিবারিক ও নানাবিধ আর্থসামাজিক পরিস্থিতি
   মানুষকে এ অভিশপ্ত জীবনের দিকে ঠেলে দেয় । মাদকাসক্তির পেছনে
   প্রধান যে কারণগুলাে দায়ী তা হলাে :
   ১.কৌতূহল মেটাতে ;
   ২.আসক্ত বন্ধু - বান্ধবের চাপে পড়ে ;
   ৩.পারিবারিক অশান্তির কারণে ;
   8 . বেকারত্ব ও নিঃসঙ্গতা থেকে ;
   ৫. নানাবিধ কারণে জীবনে হতাশা ও দুঃখবােধ থেকে ;
   ৬.পারিবারিক বন্ধনে শিথিলতা , নিয়ন্ত্রণহীনতা থেকে ;
   ৭.মাদকদ্রব্যের সহজলভ্যতা ;
   ৮ . মাদক ব্যবসায়ীদের সংস্পর্শ ;
   ৯.চিত্তবিনােদনের অভাবে ;
   ১০. জীবনে একঘেয়েমি থেকে মুক্তি পাওয়ার আশা ;
   ১১. সাময়িক ভালাে লাগার আকর্ষণ ।
   ১২. প্রেমঘটিত কারণে । আধুনি , মনােবিজ্ঞানীদের মতে , সুস্থ
   বিনােদনের অভাবে মানুষ নেশায় আসক্ত হয়ে পড়ছে ।
   মাদকাসক্তির পরিণাম : মাদকাসক্তির পরিণাম তিলে তিলে মৃত্যুর দিকে
   এগিয়ে যাওয়া । মাদকের নেশায় । আচ্ছন্ন মানুষ নানারকম অপরাধে
   জড়িয়ে পড়ে । আসক্ত ব্যক্তির আচার - আচরণে দেখা যায়
   অস্বাভাবিকত্ব । নানারকম রােগে আক্রান্ত হবার সম্ভাবনা দেখা দেয়
   এবং রােগ প্রতিরােধ ক্ষমতা কমে যায় । মাদকাসক্ত ব্যক্তির । ভালাে
   কাজের প্রতি অনীহা ও মন্দ কাজের প্রতি আকর্ষণ ও মূল্যবােধের
   অবক্ষয় সমাজ জীবনের ওপর । নেতিবাচক প্রভাব ফেলে । একজন মাদকাসক্ত
   ব্যক্তি যেহেতু পরিবারের বাইরেও সামাজিক জীবনযাপন । করেন , সেহেতু
   এর প্রভার ব্যক্তি ও পরিবারের গণ্ডি ছাড়িয়ে সমগ্র আর্থসামাজিক
   কাঠামাের ওপর পড়ে আর । আসক্তিজনিত কুফলগুলাে দ্বারা পরিবার ,
   সমাজ ও রাষ্ট্র সংক্রমিত হয় । দেশের উন্নয়ন কর্মকাণ্ড এবং
   অগ্রগতি মারাত্মকভাবে ব্যাহত হয় । আন্তর্জাতিক মাদকদ্রব্য
   চোরাচালানকারীদের ব্যবসার জন্য লােভনীয় স্থান এখন এ দেশ ।
   বিশেষভাবে ।
   বাংলাদেশে মাদকাসক্তির প্রভাব : বাংলাদেশে মাদকাসক্তির পরিমাণ
   আশঙ্কাজনকভাবে বৃদ্ধি পেয়েছে । আমাদের যুব সমাজের একটা বিরাট অংশ
   মারাত্মকভাবে বুকে পড়ছে মাদকের দিকে । এর প্রতিক্রিয়া হিসেবে ।
   যুবসমাজ বিভিন্ন সন্ত্রাসী ও বেআইনি কাজে জড়িয়ে পড়ছে । অসংখ্য
   মানুষ হৃদরােগ , ফুসফুসে পানি জমা , লিভারের জটিলতা , কিডনি রােগ
   , অপুষ্টি , ক্ষুধামন্দা , রক্তহীনতা , মস্তিষ্ক বিকৃতি ,
   ক্যান্সার , বন্ধ্যাত্বসহ নানা রকম রােগে ভুগছে মাদকের কারণে ।
   শারীরিক সমস্যার বাইরে মানসিক সমস্যায় আক্রান্ত রােগীর সংখ্যাও এ
   কারণে বেড়ে যাচ্ছে । সমাজের বিভিন্ন পর্যায়ে মানবিক বন্ধন ও
   শৃঙ্খলতা ভেঙে পড়ছে । সমাজ জীবন ধ্বংসের পথে এগিয়ে চলেছে ।
   মাদকাসক্তি প্রতিরােধ : মাদকাসক্তি সমাজজীবনে এক নির্মম অভিশাপ ।
   তাই এর ভয়াবহ পরিণতি সম্পর্কে বিশ্ব বিবেক আজ সচেতন । বিশ্বের
   দেশে দেশে সংগঠিত হচ্ছে মাদকবিরােধী আন্দোলন । বাংলাদেশও পিছিয়ে
   নেই । সর্বগ্রাসী মাদকের ভয়াল থাবা থেকে দেশের মানুষকে রক্ষা
   করার জন্যে গ্রহণ করা হয়েছে বিভিন্ন সরকারি উদ্যোগ । এগিয়ে
   এসেছে স্বেচ্ছাসেবী সংগঠন ও সমাজসেবী সংস্থা । সরকারের পক্ষ থেকে
   স্বরাষ্ট মন্ত্রণালয় কর্তৃক মাদকাসক্তি নিয়ন্ত্রণের লক্ষ্যে
   পরিকল্পনা বাস্তবায়নে জাতীয় টাস্কফোর্স গঠন করা হয়েছে । সরকারি
   ও বেসরকারি উদ্যোগে বিভিন্ন জেলায় তৈরি করা হয়েছে বেশ কিছু
   নিরাময় কেন্দ্র । মাদক চোরাচালানকারীদের বিরুদ্ধে মৃত্যুদণ্ডের
   মতাে কঠোর আইন হয়েছে । মাদকাসক্তির বিরুদ্ধে পারিবারিক ও সামাজিক
   প্রতিরােধ গড়ে তােলা এবং মাদকাসক্তদের স্বাভাবিক জীবনে ফিরিয়ে
   আনার লক্ষ্যে যেসব বিষয়ের ওপর বিশেষভাবে গুরুত্ব দেওয়া হচ্ছে তা
   হলাে :
   ১. মাদকাসক্তদের অবজ্ঞা না করে তাদের শারীরিক এবং মানসিক চিকিৎসার
   ব্যবস্থা করে তাদের স্বাভাবিক জীবনে ফিরিয়ে আনা ;
   ২. মাদক ব্যবসা ও চোরাচালানের বিরুদ্ধে গণপ্রতিরােধ গড়ে তােলা ;
   ৩ , ব্যাপক কর্মসংস্থানের সুযােগ সৃষ্টি ;
   ৪. সুস্থ বিনােদনমূলক কার্যক্রমের বিস্তার ঘটানাে ;
   ৫ , মাদকাসক্তির ক্ষতিকর প্রভাব সম্পর্কে গণসচেতনতামূলক প্রচারণার
   ব্যবস্থা করা ;
   ৬. মাদকদ্রব্য চোরাচালান রােধ করার জন্যে কঠোর আইন প্রণয়ন ও
   বাস্তবায়নে যথাযথ ব্যবস্থা গ্রহণের লক্ষ্যে গণআন্দোলন গড়ে তােলা
   ইত্যাদি ।
   উপসংহার : মাদকের অপশক্তি সবচেয়ে বেশি গ্রাস করছে তরুণ সমাজকে ।
   সুতরাং মাদকদ্রব্যের অপব্যবহারের অর্থই হলাে দেশের ভবিষ্যৎ
   সম্ভাবনা বিপর্যস্ত হয়ে পড়া । তাই গ্রহণকাল শুরু হবার আগেই
   প্রয়ােজনীয় পদক্ষেপ নিতে হবে । মাদকের অপশক্তির বিরুদ্ধে গড়ে
   তুলতে হবে ব্যাপক আন্দোলন এ দায়িত্ব পরিবারের , সমাজের , এবং
   রাষ্টের ।
"
"মাদকাসক্তি ও এর প্রতিকার
(9-10)","প্রারম্ভিকাঃ

মাদকাসক্তি এক মরণ নেশা।বাংলাদেশ ও বিশ্বব্যাপী ছড়িয়ে পড়েছে এ নেশার নীল ছোবল।বর্তমান সমাজের রন্ধ্রে রন্ধ্রে বিষবাষ্পেরমতো ছড়িয়ে পড়েছে নেশার উপকরণ।নেশা সর্বনাশা জেনেও মানুষ এর প্রতি আসক্ত হয়।এর নীল দংশনে দংশিত হচ্ছে কোটি কোটি মানুষ।ড্রাগ বা মাদকাসক্তি আধুনিক সভ্যতার ক্ষেত্রে এক নতুন অভিশাপ।অপার সম্ভাবনাময় তরুণ সমাজের জন্য মাদকাসক্তি এখন এক মরণফাদ।এই ঘাতক ব্যাধিতে আসক্ত হবার ফলে সমাজ হচ্ছে কলুষিত এবং দেশ,জাতি ও পৃথিবীর জন্য অপেক্ষা করছে মর্মান্তিক পরিণতি।তাই একটিসুন্দর পৃথিবীর জন্য,আলোকিত আগামীর জন্য মাদকাসক্তির মতো মরণথাবা থেকে তরুণ ও যুব সমাজকে রক্ষা করা একটি অবশ্যকর্তব্য বিষয় হয়ে দাড়িয়েছে।



মাদকাসক্তি কিঃ

সাধারণত যে সব দ্রব্যসামগ্রী পান বা ব্যবহার করলে নেশা সৃষ্টি হয় তা গ্রহণ করাকে মাদকাসক্তি বলে।এসব দ্রব্য যারা সেবন করেতাদেরকে বলা হয় মাদকাসক্ত।মাদকাসক্তি এমন এক নেশা যাতে একবার জড়িয়ে পড়লে,তা থেকে সহজে মুক্তি পাওয়া যায় না।এর পরিণতি অকালমৃত্যু।মাদকের নেশা খুব দ্রুত মানুষকে আসক্ত করে,আর এই আসক্তির আকর্ষণশক্তি এত তীব্র যে,একবার যাকে স্পর্শ করে তার পক্ষেআবার পূর্বের সহজ জীবনে ফিরে আসা দুষ্কর।

মাদকদ্রব্যসমূহঃ

নেশা সৃষ্টিকারী বা চিন্তাবিভ্রমকারী দ্রব্যসমূহ মাদকদ্রব্য হিসেবে পরিচিত।পৃথিবীতে বিভিন্ন ধরনের মাদকদ্রব্য রয়েছে।এগুলোকেপ্রধানত দু ভাগে ভাগ করা যায়।যথাঃ

১।প্রাকৃতিক ও

২।রাসায়নিক।

প্রাকৃতিকঃ

প্রাকৃতিক উপায়ে যে সকল মাদকদ্রব্য উৎপন্ন হয় তাই প্রাকৃতিক মাদকদ্রব্য।প্রাকৃতিক মাদকদ্রব্যসমূহ প্রধানত গাছ থেকে আসে।যেমন-তাড়ি,আফিম,গাজা,ভাঙ,চরশ ইত্যাদি।


রাসায়নিকঃ

পরীক্ষাগারে রাসায়নিক ক্রিয়া-বিক্রিয়ার মাধ্যমে যে মাদকদ্রব্য উৎপন্ন হয় তাই রাসায়নিক মাদকদ্রব্য।রাসায়নিক মাদকদ্রব্য প্রাকৃতিক উপায়ে উৎপন্ন মাদকদ্রব্য থেকে বেশি নেশা সৃষ্টিকারী ও ক্ষতিকারক।যেমন-হেরোইন,মরফিন,কোকেন,ইয়াবা,প্যাথেড্রিন, সঞ্জীবনী সুরা,বিভিন্ন প্রকার এলকোহল ইত্যাদি। এছাড়াও বিশ্ব স্বাস্থ্য সংস্থার সংজ্ঞানুযায়ী তামাকজাত নিকোটিন,যেমন-নস্যি,জর্দা,সিগারেট,চুরুট ইত্যাদিও মাদকের পর্যায়ভুক্ত।

মাদকের উৎসঃ

মাদকের উৎস বিশ্বব্যাপী বিস্তৃত।পৃথিবীর বিভিন্ন দেশে মাদক উৎপাদিত হয়।তার মধ্যে গোল্ডেন ট্রায়াঙ্গল,গোল্ডেন ক্রিসেন্ট,গোল্ডেন ওয়েজ প্রধান।গোল্ডেন ট্রায়াঙ্গলের পরিধি মায়ানমার,লাওস ও বার্মা।গোল্ডেন ক্রিসেন্ট বিস্তৃত পাকিস্তান,আফগানিস্তান,ইরান ও তুরস্ক জুড়ে।এর মধ্যে পাকিস্তানে উৎপন্ন হয় সিংহভাগ।গোল্ডেন ট্রায়াঙ্গল ও  গোল্ডেন ক্রিসেন্টের মধ্যবর্তী অপর একটি নতুন অঞ্চল গোল্ডেন ওয়েজ।এ অঞ্চলটি ভারত ও নেপাল সীমান্তে।এসব এলাকায় প্রচুর পরিমাণে গাজা,আফিম,কোকেন,হেরোইন ইত্যাদি উৎপন্ন হয়।ব্রাজিল,বলিভিয়া,কলম্বিয়া,ইকুয়েডর প্রভৃতি দেশে মাদক উৎপাদন ও চোরাচালানের বড়ো একটি নেটওয়ার্ক গড়ে ওঠেছে।বর্তমানে এই নেটওয়ার্ক বাংলাদেশের মতো উন্নয়নশীল ও অনুন্নত দেশে ছড়িয়ে পড়েছে।

মাদকাসক্তের সংখ্যাঃ

পৃথিবীর শতাধিক দেশের ৫০ থেকে ৬০ কোটি মানুষ মাদকে আসক্ত বলে বিশ্বস্বাস্থ্য সংস্থার এক রিপোর্টে প্রকাশ করা হয়েছে।৩৬ টি দেশে অত্যধিক ক্ষতিকর মাদকদ্রব্য উৎপাদন করা হলেও এর স্থানান্তর প্রক্রিয়া শতাধিক দেশকে মাদকের লীলাক্ষেত্রে পরিণত করেছে। চিকিৎসকদের মতে,সমগ্র বাংলাদেশে মাদকাসক্তের সংখ্যা ৫০ লক্ষেরও অধিক।প্যাথেড্রিন আসক্তদের মধ্যে মহিলাদের সংখ্যা বেশি।



মাদকাসক্তির কারণঃ

বিশ্বের এত বিপুল সংখ্যক মানুষের মাদক ব্যবহারের প্রবণতা সম্পর্কে সমাজবিদ এবং বিশেষজ্ঞদের ধারণা হলো-

১।বেকারত্ব,হতাশা,বন্ধু-বান্ধবদের প্ররোচনা।

২।সৌখিনতা ও কৌতুহলবশত।

৩।পারিবারিক অশান্তি।

৪।প্রেমে ব্যর্থতা।

৫।মাদক ব্যবসায়ীদের প্ররোচনা।

৬।পাশ্চাত্য জীবনের অন্ধ অনুকরণ।

৭।দেশের বিশেষ সামাজিক ও রাজনৈতিক অবস্থা।

৮।নৈতিক শিক্ষার অভাব।



মাদকাসক্ত হবার প্রাথমিক লক্ষণ ও পরিণতিঃ

মাদকাসক্ত হবার পরিণতি খুবই ভয়াবহ।ড্রাগে অভ্যস্ত ব্যক্তিদের আচার-আচরণের মধ্যে একটা খাপছাড়া ভাব পরিলক্ষিত হয়।চেহারাও হয়ে যায় রুক্ষ।বইপত্র,খাতা-কলম ও অন্যান্য দ্রব্য হারিয়ে ফেলা,বাথরুমে অনেক সময়  কাটানো,চোখের তারা ছোট হয়ে যাওয়া,এমনকি চুরির অভ্যাসও দেখা যায়।মাদকাসক্ত ব্যক্তি নেশার উপকরণের অর্থ জোগাড় করতে  গিয়ে ছিনতাই,চুরি,রাহাজানি,ডাকাতিসহ নানা ধরনের সামাজিক অনাচারে লিপ্ত হয়।এভাবে সমাজে বিশৃঙ্খলা দেখা দেয়।এ সময় থেকে অভিভাবকদের সাবধান হওয়া উচিত।চিকিৎসকদের মতে,এ ভালোলাগা থেকেই ধীরে ধীরে স্নায়ু অসাড় হয়ে যায়,কর্মক্ষমতা লোপ পায় এবং ক্রমে ক্রমে মৃত্যুর ঘন্টাধ্বনি বেজে উঠে জীবনে।



মাদকাসক্তির কুফলঃ

মাদকে আসক্ত ব্যক্তির বিবেক-বুদ্ধি লোপ পায়,ক্ষুধা তৃষ্ণার অনুভুতি কমে যায়,নিদ্রাহীনতা দেখা দেয়,দেহের ওজন কমতে থাকে,হাসি-কান্নার বোধ ও বিচারবুদ্ধি থাকে না।এক পর্যায়ে সে বেচে থেকেও মৃতের মতো হয়ে যায়।মাদকের মূল্য বেশি হওয়ায় খুব  অল্প দিনেই মাদকাসক্তের সঞ্চিত অর্থ ফুরিয়ে যায়।তখন তারা অবৈধ উপায়ে অর্থ সংগ্রহের চেষ্টা করে।মাদকাসক্ত ব্যক্তিরা এভাবে নিজেদের শারীরিক ও মানসিক ক্ষতির পাশাপাশি পরিবার ও সমাজের সুস্থতাকে ক্ষতিগ্রস্ত করে।এসের নৈতিক অধঃপতন সমাজের অন্যদের মধ্যেও  সংক্রমিত হয়।মাদকাসক্ত ব্যক্তি পারিবারিক ও দাম্পত্য কলহের কারণ হয়।অশান্তির জের ধরেই বহু মাদকাসক্ত আত্মহননের পথ বেচে নেয়। এছাড়া সবচেয়ে ভয়াবহ তথ্য হলো,মাদকাসক্ত নারী-পুরুষের মধ্যে ১৬ থেকে ৩০ বছর বয়সী লোক বেশি।তাই এই বয়সের নারী-পুরুষ মাদকাসক্ত হওয়ার অর্থ হলো-একদিকে দেশের উন্নয়নকে বাধাগ্রস্ত করা,অন্যদিকে সুস্থ ভবিষ্যৎ প্রজন্মের সম্ভাবনাকে অঙ্কুরে বিনষ্ট করা।



মাদকাসক্তির প্রতিকারঃ

মাদকাসক্তির সর্বনাশা প্রভাব থেকে মানুষকে বাচানোর জন্য বিশ্বজুড়ে প্রতিরোধ গড়ে ওঠেছে।মাদকদ্রব্যের উৎপাদন,আমদানি,বিক্রয় ও বিক্রয় নিষিদ্ধ করে বিশ্বের সকল দেশে আইন তৈরি করা হয়েছে।শুধু মাদকাসক্তির কুফলের প্রচার করে বা উপদেশ দিয়ে এ ভয়ঙ্কর ব্যাধির প্রতিকার করা যাবে না।এর হাত থেকে রক্ষার জন্য কঠোর আইন যেমন প্রয়োজন,তেমনি পারিবারিক ও সামাজিকভাবে প্রতিকার করতে হবে।বর্তমানে সরকারি ও বেসরকারি প্রচার মাধ্যমগুলোতে মাদক গ্রহণ ও বিস্তার প্রতিরোধে ব্যাপক প্রচারণা লক্ষ করা যায়। তখন সরকারের সমাজসেবা কর্মসূচিতে মাদক প্রতিরোধ ও মাদকাসক্তের পুনর্বাসন কার্যক্রম চালু আছে এবং এদেরকে স্বাভাবিক জীবনে ফিরিয়ে আনার জন্য শারীরিক ও মানসিক চিকিৎসার ব্যবস্থা গ্রহণ করা হচ্ছে। মাদকের হাত থেকে দেশের যুবসমাজকে বাচাতে একটি কার্যকর পদক্ষেপ হলো প্রচুর কর্মসংস্থান সৃষ্টি করা এবং সেখানে বেকারদের কাজের  ব্যবস্থা করা।সবচেয়ে কার্যকর পদক্ষেপ হলো মাদক ব্যবসা ও চোরাচালানকে নির্মূল করা।এজন্য দরকার দৃষ্টান্তমূলক শাস্তির ব্যবস্থা রেখে কঠোর আইন প্রণয়ন করা এবং তা প্রয়োগ করে দেখানো।



উপসংহারঃ

মাদকে ভীরু খোজে সাহস,দুর্বল খোজে শক্তি,দুঃখ খোজে সুখ,কিন্তু অধঃপতন ছাড়া কিছুই পায় না।তারপরও এরই আকর্ষণে অসংখ্য সম্ভাবনাময় তরুণ আজ অকাল মৃত্যুর দিকে ছুটে চলেছে।এ অবস্থা থেকে যুবসমাজকে রক্ষা করতে হবে।কিন্তু সাধারণ মানুষ যদি এ সমস্যা সমাধানে এগিয়ে না আসে,সহযোগিতার হাত বাড়িয়ে না দেয়,তবে এই কদর্য ব্যাধির অপসারণ সম্ভব নয়।তাই দেশের সর্বস্তরের  মানুষকে মাদকাসক্তির সর্বনাশা অভিশাপ সম্পর্কে সচেতন হতে হবে।একসাথে মাদকবিরোধী সংগীত গাইব-


প্যাথেড্রিন,হেরোইন,নেশার আস্তানা,

দুমড়ে মুচড়ে দিতে ধরো এ হাতখানা

চলো প্রতিরোধ গড়ে তুলি প্রতি বিশ্বের প্রান্ত জুড়ে

মরণ যদি আসে তবু পিছু ফেরব না।


"
মাদকাসক্তি ও তার প্রতিকার,"(সংকেত: ভূমিকা; মাদকদ্রব্য ও মাদকাসক্তি; মাদকদ্রব্যের প্রকারভেদ; মাদকদ্রব্যের উৎস; মাদকাসক্তির কারণ; মাদকাসক্তির কুফল; মাদকাসক্তির প্রভাব; মাদকদ্রব্য নিয়ন্ত্রণের উপায়; মাদকাসক্তির প্রতিকার ও বাংলাদেশ; উপসংহার।)

ভূমিকা:

বর্তমান বিশ্ব সভ্যতা যে কয়টি মারাত্মক সমস্যার সম্মুখীন তার মধ্যে মাদকাসক্তি অন্যতম। বিশ্ব জুড়ে আজ মাদকাসক্তি একটি জটিল সামাজিক ব্যাধিরূপে বিস্তার লাভ করেছে। আমাদের সমাজে এই দূরারোগ্য ব্যাধির তীব্রতা আরো বেশি প্রবল। এর শিকার হয়ে প্রতিটি দেশের যুব সমাজ তাদের জীবনকে বিপন্ন করে তুলছে। দিন যত যাচ্ছে এর ভয়াবহতা আরো বেশি বৃদ্ধি পাচ্ছে। তাই এখনই উচিত মাদকমুক্ত সমাজ গঠনে দৃঢ় অঙ্গিকারবদ্ধ হওয়া।

মাদকদ্রব্য ও মাদকাসক্তি:

মাদকদ্রব্য হচ্ছে সেসব দ্রব্য বা বস্তু যা গ্রহণের ফলে মানুষের স্বাভাবিক আচরণের পরিবর্তন ঘটে। শুধু তাই নয় এসব দ্রব্যের প্রতি তাদের এক ধরণের নেশার সৃষ্টি হয়। এই সকল মাদকদ্রব্য গ্রহণ করে নেশা সৃষ্টি করাকে মাদকাসক্তি বলে। মাদকদ্রব্যের এই নেশা সম্পর্কে মহানবী হযরত মোহাম্মদ (স.) বলেছেন- ‘নেশা জাতীয় যে কোনো দ্রব্যই মদ, আর যাবতীয় মদই হারাম।’ সকল প্রকার নেশা জাতীয় দ্রব্য হারাম হওয়া সত্ত্বেও এসব দ্রব্যসামগ্রীর প্রতি মানুষের আকর্ষণ দিন দিন বৃদ্ধি পাচ্ছে। বিশ্বস্বাস্থ্য সংস্থা (WHO)-এর মতে- ‘মাদকাসক্তি হচ্ছে চিকিৎসা গ্রহণযোগ্য নয় এমন দ্রব্য অতিরিক্ত পরিমাণে ক্রমাগত বিক্ষিপ্তভাবে গ্রহণ করা এবং এসব দ্রব্যের ওপর নির্ভরশীল হয়ে পড়া।’

মাদকদ্রব্যের প্রকারভেদ:

আধুনিক বিশ্বে বিভিন্ন ধরণের মাদকদ্রব্য লক্ষ্য করা যায়। সভ্যতার বিবর্তনের মধ্য দিয়ে মাদকদ্রব্যেরও যথেষ্ট পরিমাণে উন্নতি হয়েছে। আমাদের দেশে বিভিন্ন প্রকারের মাদকদ্রব্য দেখা যায়। এগুলোর মধ্যে যেসব মাদকদ্রব্যের সেবন সর্বাধিক বেশি সেগুলো হলো- গাঁজা, ফেনসিডিল, হেরোইন, ইয়াবা, রেকটিফাইড স্পিরিট, মদ, বিয়ার, তাড়ি, পঁচুই, কোকেন, আফিম, মারিজুয়ানা, ভাং, ক্যানাবিস, হাসিস, ঘুমের ওষুধ, প্যাথেড্রিন ইনজেকশন ইত্যাদি।

মাদকদ্রব্যের উৎস:

আধুনিক বিশ্বের প্রায় সব দেশেই কম-বেশি মাদকদ্রব্য পাওয়া যায়। কোনো দেশে কম আবার কোনো দেশে অনেক বেশি। যেমন, গোল্ডেন ট্রায়াঙ্গেল (লাওস, মায়ানমার, থাইল্যান্ড), গোল্ডেন ক্রিসেন্ট (আফগানিস্তান, পাকিস্তান, ইরান), গোল্ডেন ওয়েজ-এ তিন স্থানে পপি উৎপাদিত হয়। এই পপি ফুলের নির্যাস থেকে আফিম এবং এই আফিম থেকেই সর্বনাশা হেরোইন তৈরি হয়। এছাড়াও যুক্তরাষ্ট্র, কলম্বিয়া, গুয়াতেমালা, জ্যামাইকা, ব্রাজিল, প্যারাগুয়ে, ঘানা, নাইজেরিয়া, কেনিয়া, দক্ষিণ আফ্রিকা ও থাইল্যান্ডসহ ১১টি দেশে মারিজুয়ানা উৎপন্ন হচ্ছে। দক্ষিণ আমেরিকার পেরু, কলম্বিয়া, ব্রাজিল, বলিভিয়া প্রভৃতি দেশ কোকেন উৎপাদনে বিখ্যাত। তাছাড়া এশিয়া মহাদেশের প্রায় অনেক দেশেই আফিম, হেরোইন ও হাসিস উৎপন্ন হয়।

মাদকাসক্তির কারণ:

মাদকাসক্তির বহুবিধ কারণ রয়েছে। আমাদের সমাজে বিভিন্ন কারণে মাদকাসক্তির প্রভাব লক্ষ্য করা যায়। এ পর্যন্ত বিজ্ঞানী, গবেষক ও চিকিৎসকরা মাদকাসক্তির অন্তরালে বিভিন্ন কারণের কথা বলেছেন। নিম্নে তা বর্ণনা করা হলো-

হতাশা:

মাদকাসক্তির অন্যতম প্রধান একটি কারণ হলো হতাশা। এই হতাশার করণেই ব্যক্তি তার নিজের ওপর আত্মবিশ্বাস হারিয়ে ফেলে। যার ফলে সাময়িকভাবে আত্মমুক্তির জন্য সর্বনাশা মাদকাসক্তির দিকে ঝুঁকে পড়ে।

সঙ্গদোষ:

মাদকাসক্তির জন্য সঙ্গদোষ আরেকটি মারাত্মক কারণ। নেশাগ্রস্থ বন্ধু-বান্ধবের মাধ্যমে এটি বিস্তার লাভ করে।

কৌতূহল:

কৌতূহলও মাদকাসক্তির অন্যতম কারণ। অনেকেই মাদকাসক্তির ভয়াবহতা জেনেও কৌতূহলবশত মাদকদ্রব্য গ্রহণ করে।

সহজ আনন্দ লাভের বাসনা:

অনেক সময় মানুষ মাদককে আনন্দ লাভের সহজ উপায় হিসাবে মাদকগ্রহণ করে এবং ধীরে ধীরে মাদকাসক্ত হয়ে পড়ে।

মনস্তাত্ত্বিক বিশৃঙ্খলা:

তরুণদের মধ্যে মাদক গ্রহণের জন্য এটি অন্যতম কারণ। পরীক্ষায় ফেল, পারিবারিক কলহ, প্রেমে ব্যর্থতা, বেকারত্ব ইত্যাদি কারণে তারা মাদকাসক্ত হয়ে পড়ে।

ধর্মীয় মূল্যবোধের বিচ্যুতি:

ধর্মীয় মূল্যবোধ মানুষকে সচেতন করে তোলে। কিন্তু সাম্প্রতিককালে ধর্মীয় মূল্যবোধের বিচ্যুতি হওয়ার ফলে মাদকাসক্তির বিস্তার বৃদ্ধি পাচ্ছে।

পরিবারের অভ্যন্তরে মাদকের প্রভাব:

অনেক সময় দেখা যায় পরিবারে পিতা-মাতার নেশার অভ্যাস থাকে। ফলে তাদের সন্তান সহজেই মাদকাসক্ত হয়ে পড়ে।

মাদকদ্রব্যের সহজলভ্যতা:

বর্তমানে আমাদের দেশে মাদকদ্রব্যের সহজলভ্যতার কারণে মাদকাসক্তদের সংখ্যাও দিন দিন বাড়ছে।সুতরাং, সামগ্রিকভাবে হতাশা, আদর্শহীনতা, বিভ্রান্তি, বেকারত্ব, রাজনৈতিক অস্তিরতা, সামাজিক ধর্মীয় ও নৈতিক মূল্যবোধ অবক্ষয় ইত্যাদি কারণে মাদকাসক্তির সংখ্যা দিন দিন বহুগুণে বৃদ্ধি পাচ্ছে।

মাদকাসক্তির কুফল:

মাদকাসক্তি এক ধরণের মরণ নেশা। মৃত্যুই তার একমাত্র গন্তব্যস্থল। মাদক গ্রহণ ধীরে ধীরে স্নায়ুকে দুর্বল করে তোলে। শরীরের রোগ-প্রতিরোধ ক্ষমতা আস্তে আস্তে নিঃশেষ করে দেয়। তাছাড়া ক্ষুধা ও যৌন অনুভূতি হ্রাস ঘটায়। মাদক গ্রহণে শ্বাস-প্রশ্বাস ক্ষীণ থেকে ক্ষীণতর হয়ে আসে। হৃদস্পন্দন দ্রুত হয় এবং রক্তচাপ বৃদ্ধি পায়। রাগানি¦তভাব, নিদ্রাহীনতা, উগ্রমেজাজ, ওজন হ্রাস পাওয়া ইত্যাদি প্রতিক্রিয়া লক্ষ্য করা যায়। মাদকদ্রব্য ব্যবহারের ফলে স্বাভাবিক প্রজনন ক্ষমতায় ক্ষতিকর প্রভাবসহ মস্তিষ্ক, হৃদযন্ত্র ও ফুসফুসে দীর্ঘমেয়াদি ক্ষতি হতে পারে। তাছাড়া ইনজেকশনের মাধ্যমে মাদকদ্রব্য গ্রহণ করলে এইচআইভি হওয়ার সম্ভাবনা অনেক বেশি। এক কথায় মাদকাসক্ত মানুষকে ধীরে ধীরে মৃত্যুর দিকে নিয়ে যায়।

মাদকাসক্তির প্রভাব:

সারাবিশ্বে মাদকদ্রব্যের অপব্যবহার ও চোরাচালানের মাধ্যমে এর ব্যাপক প্রসার ঘটায় ভবিষ্যৎ প্রজন্মের জন্য এটি এক মারাত্মক হুমকি সৃষ্টি করেছে। মাদকের নিষ্ঠুর ছোবলে অকালে ঝরে পড়ছে লক্ষ লক্ষ প্রাণ। অঙ্কুরেই বিনষ্ট হয়ে যাচ্ছে বহু তরুণের উজ্জ্বল ভবিষ্যৎ। আমাদের দেশে বিভিন্ন ক্ষেত্রে মাদকাসক্তির ধ্বংসাত্মক প্রভাব নিম্নে আলোচনা করা হলো-

যুব সমাজের ওপর প্রভাব:

মাদকদ্রব্যের অবৈধ পাচার আমাদের দেশের যুব সমাজের উপর ক্ষতিকর প্রভাব বিস্তার করছে। যার ফলে যুব সমাজের বিরাট একটা অংশ অবচেতন ও অকর্মণ্য হয়ে পরছে।

সামাজিক বিশৃঙ্খলা:

মাদকাসক্তরা মাঝে মাঝে মাদকগ্রহণের জন্য চুরি, ছিনতাই, ডাকাতি ইত্যাদি বিভিন্ন অপরাধমূলক কাজ করে। যার ফলে সামাজিক শৃঙ্খলা নষ্ট হয়।

শারীরিক ও মানসিক ক্ষতি:

মাদকদ্রব্য সেবনের ফলে তারা মারাত্মকভাবে শারীরিক ও মানসিকভাবে ক্ষতিগ্রস্ত হয়। পরিবার ও সমাজে তারা বিভিন্ন অস্বাভাবিক আচরণ করে।

পারিবারিক ভাঙ্গন ও হতাশা বৃদ্ধি:

মাদকদ্রব্য ও মাদকাসক্তির প্রভাবে আমাদের সমাজে পারিবারিক দ্বন্দ্ব-কলহ এবং এ সম্পর্কিত হতাশা বহুগুণে বৃদ্ধি পায়। পারিবারিক সৌহার্দ্য ও সম্প্রীতি নষ্ট হয়।

নৈতিক অধঃপতন:

মাদকদ্রব্য গ্রহণের ফলে ব্যক্তির ব্যক্তিত্বের বাহ্যিক আচরণ প্রকাশ পায়। যেকোনো ব্যাপারে তখন ব্যক্তির মধ্যে চরম নৈতিক অধঃপতন লক্ষ্য করা যায়।

শিক্ষার ওপর প্রভাব:

অনেক মেধাবী ও ভালো ছাত্রছাত্রী মাদকদ্রব্য গ্রহণ করে তাদের উজ্জ্বল ভবিষ্যৎ জীবনকে নষ্ট করছে। তাই দেখা যায় মাদকাসক্তি সমস্যা আমাদের দেশের শিক্ষার ওপর মারাত্মক প্রভাব বিস্তার করছে।

মাদকদ্রব্য নিয়ন্ত্রণের উপায়:

মাদকদ্রব্যের এই সর্বনাশা ব্যবহার বর্তমান বিশ্বে এক ভয়াবহ অবস্থার সৃষ্টি করেছে। এ জন্য মাদকদ্রব্য নিয়ন্ত্রণ অপরিহার্য হয়ে পড়েছে। মাদকদ্রব্য নিয়ন্ত্রণে নিম্নলিখিত পদক্ষেপ সমূহ- গ্রহণ করা বাঞ্চনীয়-

- মাদকদ্রব্য উৎপাদন ও আমদানি রোধ করার জন্য প্রতিরোধ কর্মসূচি আরো জোরদার করা।

- মাদক চোরাচালান সম্পূর্ণ নিষিদ্ধ করা।

- সমাজের প্রত্যেক মানুষকেই এর ক্ষতিকর দিক সম্পর্কে সচেতন করা।

- বেকারত্ব হ্রাস করা এবং কর্মসংস্থানের সৃষ্টি করা।

- স্কুল, কলেজ ও বিশ্ববিদ্যালয়ের পাঠ্য বইয়ে মাদকের ক্ষতিকর দিক তুলে ধরা।

- আইন প্রণয়ন ও প্রয়োগকারী সংস্থার কার্যকরী ভূমিকা পালন করা।

- সরকারি উদ্যোগ বৃদ্ধি করা।

- সভা, সমিতি, সেমিনার ও আলোচনার মাধ্যমে মাদক প্রতিরোধের ব্যবস্থা করা।

- মাদক প্রতিরোধ ও নিয়ন্ত্রণ সংক্রান্ত আইন বাস্তবায়ন করা।

মাদকাসক্তির প্রতিকার ও বাংলাদেশ:

মাদকাসক্তির প্রতিকার আন্দোলনে বাংলাদেশের ভূমিকা দিন দিন তরান্বিত হচ্ছে। আধুনিক (আমরা ধূমপান নিবারণ করি) সংস্থাটি মাদক নিরাময় আন্দোলনে গুরুত্বপূর্ণ ভূমিকা পালন করছে। তাছাড়া রেডিও, টেলিভিশন, সংবাদপত্র ইত্যাদি গণমাধ্যমগুলোও সব সময় মাদক নিরাময়ে কাজ করছে। তারা সব সময় মাদকাসক্তির ভয়ানক পরিণাম নিয়ে বিভিন্ন নাটক প্রচার করে জনগণের মধ্যে সচেতনতা সৃষ্টি করছে। এছাড়া বাংলাদেশে বর্তমানে Narcoties Control Act 1990 চালু আছে। বিশ্বের অন্যান্য দেশের মতো বাংলাদেশ ও প্রতিবছর ২৬ জুন মাদকদ্রব্যের পাচার, অপব্যবহার বিরোধী দিবস পালন কর আসছে।

উপসংহার:

সভ্যতার এই আধুনিক যুগে মাদকাসক্তি কালসাপ রূপ ধারণ করেছে। এর ছোবলে হারিয়ে যাচ্ছে অজস্ত্র তরুণ-তরুণীর সম্ভাবনাময় উজ্জ্বল ভবিষ্যৎ। এর প্রভাব বাংলাদেশে ক্রমেই বেড়ে চলেছে। এটি প্রতিরোধের ব্যবস্থা না করলে মাদকের অতল গর্ভে হারিয়ে যাবে আমাদের দেশের সম্ভাবনাময় ভবিষ্যৎ। তাই মাদক প্রতিরোধের জন্য ব্যক্তিগত উদ্যোগ, সামাজিক প্রতিরোধ এবং জাতীয় ও আন্তর্জাতিকভাবে বিভিন্ন কর্মসূচি পালন করা উচিত।"
মাদকাসক্তি ও এর প্রতিকার,"ভূমিকা : আধুনিক বিশ্বে নিত্যনতুন আবিষ্কার মানব জীবনকে একদিকে
   যেমন দিয়েছে স্বাচ্ছন্দ্য ও গতিময়তা, অন্যদিকে তেমনি সঞ্চারিত
   করেছে হতাশা ও উদ্বেগের। পুরাতন সামাজিক ও নৈতিক মূল্যবোধের
   অবক্ষয় ঘটছে দিনে দিনে, নতুন মূল্যবোধও সবসময় গ্রহণযোগ্য হয়ে
   ওঠেনি। সামগ্রিকভাবে হতাশা, আদর্শহীনতা, বিভ্রান্তি, বেকারত্ব,
   রাজনৈতিক অস্থিরতা, সামাজিক-ধর্মীয় ও নৈতিক মূল্যবোধের অবক্ষয়
   ইত্যাদি নানাবিধ কারণ যুবসমাজকে মাদকাসক্ত করে তুলছে। তাই বর্তমান
   বিশ্বসভ্যতা যে কয়টি মারাত্মক সমস্যার সম্মুখীন, মাদকাসক্তি তার
   অন্যতম।
   মদকদ্রব্য ও মাদকাসক্তি : মাদকদ্রব্য হচ্ছে সেসব বস্তু যা গ্রহণের
   ফলে স্নায়ুবিক বৈকল্যসহ নেশার সৃষ্টি হয়। সুনির্দিষ্ট সময় পর পর
   তা সেবনের দুর্নীতি আসক্তি অনুভূত হয় এবং কেবল যেসব মাদকদ্রব্যের
   সেবক সর্বাধিক সেগুলো হলো গাঁজা, ফেনসিডিল, হেরোইন, রেকটিফাইড
   স্পিরিট, মদ, বিয়ার, তাড়ি, পঁচুই, ঘুমের ওষুধ, প্যাথেড্রিন
   ইনজেকশন ইত্যাদি। এসব মাদকদ্রব্য গ্রহণ করে নেশা সৃষ্টিকে
   মাদকাসক্তি বলা হয়। বিশ্বস্বাস্থ্য সংস্থার (WHO) মতে, মাদকাসক্তি
   হচ্ছে চিকিৎসা গ্রহণযোগ্য নয় এমন দ্রব্য অতিরিক্ত পরিমাণে
   বিক্ষিপ্তভাবে গ্রহণ করা এবং এসব দ্রব্যের ওপর নির্ভরশীল হয়ে পড়া।
   মাদকাসক্তির কারণ : মাদকাসক্তির কারণ বহুবিধ। এ পর্যন্ত বিজ্ঞানী,
   গবেষক। চিকিৎসকরা মাদকাসক্তির অন্তরালে যে কারণগুলো সক্রিয় বলে
   চিহ্নিত করেছেন সেগুলো নিচে আলোচিত হলো :
   ১. সঙ্গদোষ : মাদকাসক্তির জন্য সঙ্গদোষ একটি মারাত্মক কারণ। কারণ
   কোনো বন্ধুবান্ধব বা পরিচিত ব্যক্তি নেশাগ্রস্ত হলে সে তার
   সঙ্গীদেরও নেশার জগতে আনার আপ্রাণ চেষ্টা চালায়। এক পর্যায়ে সুস্থ
   সঙ্গীটিও নেশাগ্রস্ত হয়ে পড়ে সেজন্য বলা হয়ে থাকে, [49]‘সৎ সঙ্গে
   স্বর্গবাস, অসৎ সঙ্গে সর্বনাশ।’
   ২. কৌতূহল : কৌতুহলও মাদকাসক্তির একটি মারাত্মক কারণ। মাদকাসক্তির
   ভয়াবহতা জেনেও অনেকে কৌতূহলবশত মাদকদ্রব্য গ্রহণ করে। এভাবে একবার
   দুবার গ্রহণের ফলে এক পর্যায়ে সে মাদকাসক্ত হয়ে পড়ে।
   ৩. সহজ আনন্দ লাভের বাসনা : মানুষ অনেক সময় আনন্দ লাভের সহজ উপায়
   হিসেবে মাদকের প্রতি ঝুঁকে পড়ে এবং ধীরে ধীরে মাদকাসক্ত হয়ে পড়ে।
   ৪. পারিবারিক কলহ : প্রতিটি সন্তানই চায় তার পরিবারের অভ্যন্তরে
   মা ও বাবার মধ্যে সুসম্পর্ক বজায় থাকুক। কিন্তু অনেক পরিবারে মা ও
   বাবার মধ্যে সুসম্পর্কের পরিবর্তে প্রায়শ দ্বন্দ্ব ও কলহ লেগে
   থাকে, যা অনেক সন্তানই স্বাভাবিকভাবে মেনে নিতে পারে না। ফলে এক
   পর্যায়ে এসব সন্তান মাদকাসক্ত হয়ে অন্যভাবে মানসিক প্রশান্তি
   খোঁজার চেষ্টা করে।
   ৫. ধর্মীয় মূল্যবোধের বিচ্যুতি : ধর্মীয় মূল্যবোধ ও জ্ঞান মানুষের
   মধ্যে মানবতাবোধ ও ভ্রাতৃত্বের বিকাশ ঘটায় এবং মানুষকে চরিত্রবান
   করে তুলে সঠিক পথে পরিচালিত করে। কিন্তু সাম্প্রতিক ধর্মীয়
   মূল্যবোধ থেকে বিচ্যুতি মাদকাসক্তি বিস্তারে সহায়ক ভূমিকা পালন
   করছে।
   ৬. মাদকদ্রব্যের সহজলভ্যতা : নেশাজাতীয় বস্তুটি যদি মানুষের হাতের
   কাছে না থাকে তবে মানুষ নেশা বা মাদকাসক্ত হবার সুযোগ কম পাবে।
   কিন্তু বাংলাদেশে প্রশাসনিক দুর্বলতার কারণে অনেকটা প্রকাশ্যেই
   মাদকদ্রব্য ক্রয়-বিক্রয় হয়। মাদকদ্রব্যের সহজলভ্যতার কারণে
   মাদকাসক্তদের সংখ্যাও দিন দিন বাড়ছে।
   মাদকাসক্তি ও বিপন্ন ভবিষ্যৎ প্রজন্ম : বিশ্বব্যাপী মাদকদ্রব্যের
   অপব্যবহার এবং চোরাচালানের মাধ্যমে এর ব্যাপর প্রসার ভবিষ্যৎ
   প্রজন্মের জন্য এক মারাত্মক হুমকি সৃষ্টি করেছে। মাদকের নিষ্ঠুর
   ছোবলে অকালে ঝরে যাচ্ছে বহু তাজা প্রাণ এবং অঙ্কুরেই বিনষ্ট হচ্ছে
   বহু তরুণের সম্ভাবনাময় উজ্জ্বল ভবিষ্যৎ। বাংলাদেশের বিভিন্ন
   ক্ষেত্রে মাদকাসক্তির ধ্বংসাত্মক প্রভাব নিয়ে নিচে আলোচনা করা হলো
   :
   ১. যুবসমাজের ওপর প্রভাব : মাদকদ্রব্যের অবৈধ পাচার আমাদের দেশের
   যুবসমাজের ওপর মারাত্মক ক্ষতিকর প্রভাব বিস্তার করছে। প্রেমে
   ব্যর্থতা, হতাশা, বেকারত্ব, দারিদ্র্য, কৌতূহল প্রভৃতির কারণে
   আমাদের দেশের যুবসমাজের এক বিরাট অংশ মাদকদ্রব্যের ওপর নির্ভরশীল
   হয়ে পড়ছে। মাদকদ্রব্যের ওপর এ নির্ভরশীলতা যুবসমাজের এক বিরাট
   অংশকে অবচেতন ও অকর্মণ্য করে তুলেছে।
   ২. সামাজিক বিশৃঙ্খলা : যারা মাদকে আসক্ত হয়ে পড়ে তারা যে কোনো
   উপায়ে মাদকজাতীয় দ্রব্য সংগ্রহের চেষ্টা করে। বাংলাদেশের বিভিন্ন
   শ্রেণীর মাদকাসক্তরা মাদকদ্রব্য সংগ্রহের জন্য চুরি, ডাকাতি,
   ছিনতাইসহ বিভিন্ন ধরনের অপরাধমূলক কাজে জড়িত হয়। এভাবে সমাজের
   বিভিন্ন জায়গায় সামাজিক বিশৃঙ্খলার সৃষ্টি করে।
   ৩. নৈতিক অধঃপতন : মাদকদ্রব্যের সাথে অবৈধ যৌন সম্পর্ক, পাপ এবং
   পতিতাবৃত্তির ঘনিষ্ঠ সম্পর্ক বিদ্যমান। মাদকদ্রব্য সেবনের ফলে
   ব্যক্তির ব্যক্তিত্বের বাহ্যিক আচরণ বা মুখোশ খুলে যায়। আসক্তদের
   বিবেক লোপ পায়। ফলে অতিরিক্ত মাদক সেবনের পর স্বভাবতই
   যৌনসংক্রান্ত যে কোনো ব্যাপারে ব্যক্তির মাঝে চরম নৈতিক অধঃপতন
   দেখা দেয়।
   ৪. সামাজিক ও ধর্মীয় মূল্যবোধের অবক্ষয় : মাদকাসক্ত ব্যক্তিরা
   যেহেতু আসক্ত হবার পর তাদের চেতনা হারিয়ে ফেলে, তাই পরবর্তীকালে
   তারা পূর্বের আদর্শ ও মূল্যবোধ ধরে রাখতে পারে না। আমাদের দেশের
   মাদকাসক্ত ব্যক্তিরা তাদের সামাজিক ও ধর্মীয় মূল্যবোধ থেকে ক্রমেই
   সরে পড়ছে।
   ৫. অপরাধপ্রবণতার হার বৃদ্ধি : আমাদের দেশে মাদকাসক্তি সমস্যা
   ক্রমাগতভাবে মানুষের মধ্যে অপরাধপ্রবণতা বৃদ্ধি করছে। নেশা
   গ্রহণের ফলে ব্যক্তির মাঝে অস্বাভাবিকতা, অপ্রকৃতিস্থতা,
   বিচারবুদ্ধিহীনতা ও পাশবিকতা ক্রমান্বয়ে বৃদ্ধি পাচ্চে। আসক্ত
   ব্যক্তির মধ্যে অপরাধপ্রবণতা বৃদ্ধির ফলে সমাজে অপরাধ ও অনাচার
   বেড়ে যাচ্ছে।
   মাদকাসক্তি সমস্যা সমাধানের উপায় : বিশ্বজুড়ে মাদকাসক্তি একটি
   জটিল সামাজিক সমস্যা হিসেবে আত্মপ্রকাশ করায় এ সমস্যা সমাধানের
   জন্য স্থানীয়, জাতীয় ও আন্তর্জাতিক পর্যায়ে সরকারি ও বেসরকারি
   উদ্যোগে কর্মসূচি গ্রহণ করা হচ্ছে। এ সমস্যা মোকাবিলার জন্য
   সবচেয়ে বৈজ্ঞানিক প্রক্রিয়া হচ্ছে প্রতিকারমূলক ও প্রতিরোধমূলক
   ব্যবস্থা। নিচে এসব ব্যবস্থা নিয়ে আলোচনা করা হলো :
   ক. প্রতিকারমূলক ব্যবস্থা বা পদক্ষেপ : মাদকাসক্তদের শারীরিক,
   মানসিক ও পদক্ষেপ গ্রহণ করাকে প্রতিকারমূলক ব্যবস্থা বলা হয়।
   আসক্ত ব্যক্তিদের প্রথমে তার পরিবেশ থেকে সরিয়ে আনা হয়, যাতে সে
   আর পুনরায় মাদক গ্রহণ করার সুযোগ না পায়। পরে তাকে সুস্থ ও
   স্বাভাবিক করার জন্য কোনো চিকিৎসাকেন্দ্রে ভর্তি করে চিকিৎসার
   ব্যবস্থা করা হয়, যাতে ব্যক্তি পরিপূর্ণরূপে সুস্থ হয়ে তার হারানো
   ক্ষমতা ফিরে পায় এবং স্বাভাবিকভাবে নিজেকে খাপ খাইয়ে নিতে পারে।
   মাদকাসক্তি প্রতিরোধে প্রতিকারমূলক ব্যবস্থার বিশেষ গুরুত্ব
   রয়েছে।
   খ. প্রতিরোধমূলক ব্যবস্থা : মাদকাসক্তির করাল ছোবল থেকে সমাজ ও
   সমাজের মানুষকে রক্ষা করার জন্য যেসব প্রয়োজনীয় পদক্ষেপ নেয়া হয়
   তাকেই প্রতিরোধমূলক ব্যবস্থা বলে। মাদকাসক্তি নিয়ন্ত্রণে
   প্রতিরোধমূলক ব্যবস্থা হিসেবে যেসব পদক্ষেপ নেয়া হয় সেগুলো
   নিম্নরূপ :
   ১. মাদকদ্রব্যের উৎপাদন ও আমদানি নিষিদ্ধকরণের লক্ষ্যে সংশ্লিষ্ট
   দেশগুলোর সাথে সমন্বিত কার্যক্রম গ্রহণ করে প্রতিরোধ ব্যবস্থা
   জোরদার করা।
   ২. স্কুল, কলেজ ও বিশ্ববিদ্যালয়ের বিভিন্ন পাঠ্যসূচিতে মাদকের
   ক্ষতিকর দিকগুলো অন্তর্ভূক্তির মাধ্যমে ব্যাপক সচেতনতা কার্যক্রম
   চালু করা।
   ৩. বিভিন্ন সভা, সমিতি, সেমিনার, আলোচনা ও অন্যান্য প্রচার
   মাধ্যমগুলোতে প্রচারের মাধ্যমে মাদক প্রতিরোধের ব্যবস্থা করা।
   ৪. মাদক প্রতিরোধ ও নিয়ন্ত্রণ সংক্রান্ত আইনের বাস্তবায়ন করা।
   উপসংহার : পরিশেষে বলা যায়, মাদকদ্রব্যের অপব্যবহারজনিত সমস্যা আজ
   বিশ্বব্যাপী। লাভজনক এ ব্যবসাকে কেন্দ্র করে আন্তর্জাতিক
   চোরা-চালানী চক্র গড়ে উঠেছে। এ সমস্যার ভয়াবহতার কথা বিবেচনা করে
   জাতিসংঘের মহাসচিব বলেছেন, ‘এ বিশ্বকে মাদকমুক্ত করা এক বিশাল
   সমস্যা।’ বাংলাদেশের ভবিষ্যৎ প্রজন্মকে এ ধ্বংসের হাত থেকে রক্ষার
   জন্য মাদকাসক্তি নিরাময় ও প্রতিরোধ আন্দোলনে আপামর জনসাধারণকে
   এগিয়ে আসতে হবে।"
মাদকাসক্তি ও এর প্রতিকার,"ভূমিকা : মানব সত্যতা যখন বিস্ময়কর সম্ভাবনা দিয়ে নতুন সহস্রাব্দে
   এসে দাঁড়িয়েছে তখন আমাদের দেশের তরুণ প্রজন্মের বিশাল উল্লেখযোগ্য
   অংশ আক্রান্ত এক সর্বনাশা মরণ নেশায়- সে নেশা মাদকের। এক গভীর
   ষড়যন্ত্রের শীকার আমাদের তরুণেরা। যে তরুণের ঐতিহ্য রয়েছে
   সংগ্রামের, প্রতিবাদের, যুদ্ধজয়ের, তাদের সেই ঐতিহ্যকে নস্যাৎ
   করার জন্যে উঠে পড়ে লেগেছে আন্তর্জাতিক মাফিয়া চক্র। তাদের
   ভবিষ্যৎকে অসাড়, পঙ্গু ও ধ্বংস করে দেওয়ার জন্যে চলেছে ভয়ঙ্কর এক
   চক্রান্ত। জাতির মেরুদণ্ডকে অথর্ব করে দেওয়ার জন্যে তাদের
   ছলে-বলে-কৌশলে টেনে নেওয়া হচ্ছে নেশার করাল বলয়ে। আর তার ফলে মাদক
   নেশার যন্ত্রণায় ধুঁকছে শত সহস্র প্রাণ। ড্রাগের ফাঁদ থেকে বেরিয়ে
   আসার দুঃসাহস হারিয়ে ফেলছে দুর্মর তরুণ্য।
   সর্বনাশা নেশার উৎস : নেশার ইতিহাস বেশ প্রাচীন হলেও তা ছিল
   অত্যন্ত সীমিত পর্যায়ে। মদ, গাঁজা, ভাং, আফিম, চরস, তামাকের নেশার
   কথা শুনে এসেছে মানুষ। উনিশ শতকের মধ্যেভাগে বেদনানাশক ওষুধ
   হিসেবে যে মাদকের ব্যবহার শুরু হয় তার ইংরেজি নাম ড্রাগ। ফরাসি
   বিপ্লবের সময় পরাজিত সৈনিকদের অনেকে হতাশা থেকে মুক্তি পেতে
   মাদকের আসক্ত হন। দ্বিতীয় বিশ্বযুদ্ধের ভয়াবহতার কালেও নানা কারণে
   ব্যথা উপশম ছাড়াও নেশার উপকরণ হিসেবে ড্রাগের ব্যবহার বৃদ্ধি পায়।
   এই প্রেক্ষাপটে আমেরিকা যুক্তরাষ্ট্রের কলম্বিয়া, বলিভিয়া,
   ব্রাজিল, ইকুয়েডর ইত্যাদি এলাকায় মাদক ড্রাগ তৈরির বিশাল বিশাল
   চক্র গড়ে ওঠে। এভাবেই বেদনানাশক ‘ড্রাগ’ ক্রমে পাশ্চাত্যের ধনাঢ্য
   সমাজে এক ব্যাপক নেশার ব্যাপার হয়ে দাঁড়ায়। বিশ্ব স্বাস্থ্য
   সংস্থার এক জরিপে জানা যায়, ধনাঢ্য দুনিয়ার শতকরা আশিভাগ লোক
   একসময় কমবেশি ‘ড্রাগ’-এর নেশার কবলে ছিল। আর এখন আমাদের মতো
   দরিদ্র দেশেও তা মারাত্মক সংক্রামক অভিশাপের মতো ছড়িয়ে পড়ছে।
   দু’বেলা যেখানে সবার ভাত জোটে না সেখানেও যত্রতত্র এমনকি
   দ্ররিদ্র্য-পীড়িত বস্তি এলাকায় ড্রাগের সহজ প্রাপ্তি দেখে অবাক না
   হয়ে পারা যায় না।
   বিভিন্ন ধরনের ড্রাগ ও তাদের ব্যবহারের ধরন : সাম্প্রতিককালে
   আন্তর্জাতিক সন্ত্রাসবাদের মদতপুষ্ট ড্রাগ ব্যবসায়ীরা নানা ধরনের
   মাদক ড্রাগের ব্যবসা ফেঁদেছে। এই ধরনের মাদক ড্রাগের মধ্যে
   উল্লেখযোগ্য ইয়াবা, আফিম, হাসিস, হেরোইন, কোকেন, হেম্প,
   মারিজুয়ানা, ব্রাউন শুগার, এল.এস.ডি. স্মাক ইত্যাদি। এসবের
   ব্যবহারের পদ্ধতিও নানা রকম। ধূমপানের পদ্ধতি, ‘ইনহেল’ বা নাকে
   শোকার পদ্ধতি, ‘স্কিন পপিং’ বা ইনজেকশনের মাধ্যমে ত্বকের নিচে
   গ্রহণের পদ্ধতি এবং ‘মেইন লাইনিং’ বা সরাসরি রক্ত প্রবাহে
   অনুপ্রবেশকরণ পদ্ধতি। বিভিন্ন রকম ড্রাগের মধ্যে ইয়াবা আজ সব
   নেশাকে ছাড়িয়ে গেছে। এই মাদক শক্তিও অত্যন্ত তীব্র। আরেক মরণ
   নেশার নাম হেরোইন। এক গ্রাম হেরোইনের ষোল ভাগের এক ভাগ দু-তিনবার
   ব্যবহার করলে এমন আসক্তি সৃষ্টি হবে যে আসক্ত ব্যক্তি সহজে আর এই
   নেশা থেকে নিজেকে মুক্ত করতে পারবে না। নিছক কৌতূহলবশত যদি কেউ
   হেরোইন সেবন করে তবে এই নেশা সিন্দাবাদের দৈত্যের মতো তার ঘাড়ে
   চেপে বসে। তখন প্রচন্ড মানসিক শক্তি এবং চিকিৎসকের অনুপুঙ্খ
   পরিচর্যা ছাড়া আসক্ত ব্যক্তি এ নেশার কবল থেকে সহজে মুক্তি পায়
   না।
   মাদকাসক্তির পরিণাম : ড্রাগ চোরাচালানি সিন্ডিকেটের ভাড়াটিয়া
   লোকের পাল্লায় কিংবা অসৎ লোকের প্ররোচনায় পড়ে অথাব নিতান্ত
   কৌতূহলবশত কেউ ড্রাগের নেশায় পড়লে সর্বনাশা নেশা তাকে পেয়ে বসে।
   নেশার কারাগারে বন্দি হয়ে দিনের পর দিন তাকে ড্রাগ ব্যবহার করতে
   হয়। মাদকাসক্তির ফলে তার আচার-আচরণে দেখা যায় অস্বাভাবিকত্ব। তার
   চেহারার লাবণ্য হারিয়ে যায়। আসক্ত ব্যক্তি ছাত্র হলে তার বইপত্র
   হারিয়ে ফেলা, পড়াশোনায় মনোযোগ কমে যাওয়া, হেরোইনের খরচ জোগাতে
   চুরি করা ইত্যাদি নতুন নতুন উপসর্গ ধরা পড়ে। হেরোইনের প্রভাবে
   রোগীর শারীরিক প্রতিক্রিয়াও হয় নেতিবাচক। ড্রাগ নেওয়া শুরু করলে
   তার শরীরে অতিরিক্ত সুখের অনুভূতি হয়। শরীর মনে হয় পালকের মতো
   হালকা। তার স্নায়ু দুর্বল হয়ে পড়ে, মননশক্তি ভোঁতা ও অসাড় হয়ে
   পড়তে থাকে। ক্ষুধামান্দ্যের ফলে শরীরের ওজন অস্বাভাবিকভাবে কমে
   যায়। তার শরীর ভেঙে পড়ে এবং ক্রমে স্নায়ু শিথিল ও অসাড় হয়ে শেষ
   পর্যন্ত সে মারাক্তক পরিণতির দিকে এগিয়ে যায়।
   মাদক-নেশা দ্রুত প্রসারের কারণ : বিশ্বব্যাপী সমীক্ষা চালিয়ে দেখা
   গেছে, মূলত কাজে-কর্মে, শিক্ষা-দীক্ষায় পিছেয়ে পড়ার কারণে প্রায়
   ক্ষেত্রে হতাশ তরুণরা সাময়িক ভালো লাগার আকর্ষণে নেশা-কবলিত হয়।
   বিশেষ করে নৈরাশ্য, হতাশা, সামাজিক অস্থিরতা এবং জীবনের
   অর্থশূন্যতা ও দুঃখবোধ থেকে সাময়িক স্বস্তি লাভের আশা থেকেই এই
   উৎকট নেশা ক্রমবিস্তার লাভ করছে। পাশাপাশি এ কথাও সত্য যে,
   সর্বাধুনিক সভ্যতাগর্বী অনেক দেশে বিপথগামী মানুষ এবং বহুজাতিক
   সংস্থা উৎকট অর্থলালসায় বেছে নিয়েছে রমরমা মাদক ব্যবসার পথ। নেশার
   ঐ কারবারিরা সারা বিশ্বে তাদের ব্যবসায়িক ও আরোও কিছু হীন স্বার্থ
   রক্ষায় এই নেশা পরিকল্পিতভাবে ছড়িয়ে দিচ্ছে। অন্যদিকে মাদকাসক্তির
   কারণ হিসেবে আধুনিক মনোবিজ্ঞানীদের অভিমত, সমাজজীবনে সুস্থ
   বিনোদনের অভাব ক্রমেই প্রকট হয়ে উঠেছে বলে সহজেই মানুষ নেশার কবলে
   পড়েছে।
   মাদক চোরাচালান : সীমান্তপথে কিংবা আকাশপথে চোরাচালানের মাধ্যমে
   ড্রাগ পাচারের নেটওয়ার্ক গড়ে তুলেছে আন্তর্জাতিক বেশ কিছু
   চোরাচালানি সিন্ডিকেট। কিছুকাল আগেও মায়ানমার, থাইল্যান্ড ও
   দক্ষিণ ভিয়েতনাম নিয়ে গড়ে উঠেছিল আন্তর্জাতিক মাদক চোরাচালানের
   স্বর্গভূমি- ‘গোল্ডেন ট্রায়াঙ্গল’ বা ‘স্বর্গ ত্রিভুজ’। ভিয়েতনামে
   কমিউনিস্ট সরকার প্রতিষ্ঠিত হলে ’স্বর্ণ ত্রিভুজে’র রমরমা অবস্থান
   যায় ভেঙে। কিন্তু চোরাচালানি চক্র কিছুদিনের মধ্যেই ইরান,
   পাকিস্তান ও আফগানিস্তানকে নিয়ে গড়ে তোলে ড্রাগ পাচারের নতুন
   স্বর্গভূমি ‘গেল্ডেন ক্রিসেন্ট’।
   মাদকাসক্তি প্রতিরোধ : ড্রাগ-ড্রাগন বিশ্বজুড়ে যে মাদক বিষ ছড়িয়ে
   দিচ্ছে তার কালো থাবা থেকে নিজেদের বাঁচাবার উপায় কী? এ সমস্যা
   নিয়ে বিশেষজ্ঞরা হিমশিম খাচ্ছেন। সমাজসেবীরা উৎকণ্ঠা ও উদ্বেগ
   প্রকাশ করছেন। ১৯৮৬ সালে মাদকাসক্তি বিষয়ক এক দলিলে এই অভিমত
   প্রকাশ করা হয়েছে যে, বিশ্বব্যাপী হেরোইনের প্রভাব থেকে মানুষকে
   মুক্ত করা সহজসাধ্য ব্যাপার নয়। তাহলে কি মানুষ পৃথিবীতে মাদক
   নেশার হাত থেকে বাঁচাতে পারবে না? সৃষ্টির সেরা জীব মানুষ কি এই
   সর্বনাশা নেশার কবলে ক্রমে নিঃশেষ হয়ে যাবে? এই প্রশ্ন সামনে
   রেখেই বিশ্বব্যাপী বিবেকবান মানুষ মাদকবিরোধী আন্দোলনে অংশ
   নিচ্ছে। দেশে দেশে মাদকবিরোধী সংস্থা ও সংগঠন গড়ে উঠছে। তারা মাদক
   বিরোধী গণসচেতনতা গড়ে তোলার কাজে সক্রিয়ভাবে কাজ করে যাচ্ছে।
   আমাদের দেশও এক্ষেত্রে পিছিয়ে নেই। মাদকাসক্তির বিরুদ্ধে সামাজিক
   ও পারিবারিক প্রতিরোধ গড়ে তোলার লক্ষ্য নিয়ে তৎপরতা শুরু হয়েছে।
   এসব তৎপরতার লক্ষ্য হচ্ছে:
   ১। ড্রাগ আসক্তদের প্রতি সহানুভূতিশীল দৃষ্টি নিয়ে ভেষজ চিকিৎসার
   পাশাপাশি মানসিক চিকিৎসার ব্যবস্থা গ্রহণ এবং তাদের স্বাভাবিক
   জীবনে ফিরিয়ে আনা;
   ২। ব্যাপক সাংস্কৃতিক উদ্দীপনা ও সুস্থ বিনোদনমূলক কার্যক্রমের
   সঙ্গে, তরুণদের সম্পৃক্ত করে নেশার হাতছানি থেকে তাদের দূরে রাখা;
   ৩। মাদকাসক্তির কুফল ও মর্মান্তিক পরিণতি সম্পর্কে ব্যাপক
   প্রচারণার মাধ্যমে সকলকে সচেতন করা;
   ৪। মাদক ব্যবসা, চোরাচালানের বিরুদ্ধে গণপ্রতিরোধ আন্দোলন গড়ে
   তোলা; এবং
   ৫। বেকার যুবকদের জন্যে ব্যাপক কর্মসংস্থান সৃষ্টি।
   উপসংহার : মাদকাসক্তির মতো সর্বনাশা নেশার করাল গ্রাসে পড়ে আমাদের
   তরুণ প্রজন্ম অথর্ব ও অসাড় হতে চলেছে- এ দেখে সর্বস্তরের মানুষ আজ
   শঙ্কিত ও উদ্বিগ্ন। এটি সমস্যা মোকাবেলায় একটি অত্যন্ত
   গুরুত্বপূর্ণ ইতিবাচক দিক। এ মারাত্মক সমস্যা সম্পর্কে সচেতন থেকে
   আগামী দিনের সুস্থ, সুন্দর, আনন্দ-উজ্জ্বল সমাজ জীবন গড়ে তোলার
   লক্ষে আমাদের মাদকদ্রব্য ব্যবহার রোধ করার বাস্তব ও কার্যকর
   পদক্ষেপ নিতে হবে। মাদকাসক্তি নিরোধকল্পে বিশ্ব স্বাস্থ্য সংস্থা
   মনে করে, মাদকজাত ওষুধের ব্যবহার বন্ধ করা একান্ত দরকার। সেই
   সঙ্গে ব্যক্তিগতভাবে প্রত্যেকের মাদক বিষ বর্জনকেও তারা অপরিহার্য
   বলে বিবেচনা করেছে। মাদক নেশার বিরুদ্ধে একসময় রবীন্দ্রনাথসহ
   অনেকেই কলম ধরেছিলেন। আজ মাদকমুক্ত সমাজ গড়ে উদ্বুদ্ধ করায় আমাদের
   শিল্পী-সাহিত্যিকদেরও এগিয়ে আসতে হবে। মনে রাখতে হবে,
   ড্রাগ-ড্রাগনের রাহুগ্রাস থেকে দেশ ও জাতিকে রক্ষা করার দায়িত্ব
   কেবল সরকারের নয়, দল-মত-নির্বিশেষে আমাদের সবার।"
মাদকাসক্তি ও তার প্রতিকার,"ভূমিকা : মাদকাসক্তি আমাদের সামাজিক ও ব্যক্তি জীবনের জন্য এক
   ভয়াবহ অভিশাপ। এটি মানুষের জীবনকে ধ্বংস করে দেয়। বর্তমানে
   মাদকাসক্তি আমাদের সমাজে এক সর্বনাশা ব্যাধিরূপে বিস্তার লাভ
   করেছে। দুরারোগ্য ব্যাধির মতোই তা তরুণ সমাজকে গ্রাস করছে। এটি
   মায়ের বুক থেকে তার তরুণ ছেলেকে কেড়ে নেয়। ধ্বংস করে দেয় একটি
   রত্নকে। এই ব্যাধি আজ প্রতিটি পরিবারে ছড়িয়ে দিয়েছে ভয়াবহ আতঙ্ক।
   এটি শুধু আক্রান্ত ব্যক্তিকেই ধ্বংস করে না, ধ্বংস করে পুরো
   সমাজকে।

   মাদকাসক্তি কী : মাদকাসক্তি হলো ব্যক্তির জন্য ক্ষতিকর এমন একটি
   মানসিক ও শারীরিক প্রতিক্রিয়া, যা জীবিত প্রাণী ও মাদকের
   পারস্পরিক ক্রিয়ার মধ্য দিয় সৃষ্টি হয়। যে দ্রব্য গ্রহণের ফলে
   মানুষের শারীরিক ও মানসিক অবস্থার উল্লেখযোগ্য নেতিবাচক পরিবর্তন
   ঘটে এবং ঐ দ্রব্যের প্রতি নির্ভরশীলতা সৃষ্টির পাশাপাশি দ্রব্যটি
   গ্রহণের পরিমাণ ক্রমেই বাড়তে থাকে, এমন দ্রব্যকে মাদকদ্রব্য বলে।
   ব্যক্তির এই অবস্থাকে বলে মাদকাসক্তি। তাই মাদকাসক্তি বলতে
   মাদকদ্রব্যের প্রতি নেশাকে বোঝায়।

   মাদকদ্রব্য কী : যেসব দ্রব্য গ্রহণ করলে মানুষের শারীরিক ও মানসিক
   অবস্থার ওপর ক্ষতিকর প্রভাব পড়ে এবং সেগুলোর প্রতি সেবনকারীর
   প্রবল আসক্তি জন্মে যেসব দ্রব্যকে মাদকদ্রব্য বলে। মাদকদ্রব্য
   হচ্ছে সেসব দ্রব্য, যা প্রয়োগে মানবদেহে মস্তিষ্কজাত সংজ্ঞাবহ
   সংবেদন হ্রাস পায়। বর্তমান বিশ্বে বিভিন্ন ধরনের মাদকদ্রব্য চালু
   আছে। মদ, গাঁজা, ভাঙ, আফিম ইত্যাদির নেশা বহু প্রাচীন। এছাড়াও আছে
   হেরোইন, মারিজুয়ানা, কোকেন, মরফিন, এলএসডি, প্যাথেড্রিন, চরস,
   পপি, হাশিশ, ক্যানবিস, স্মাক, ফেনসিডিল, ইয়াবা ইত্যাদি।

   মাদকাসক্তির কারণ : একজন ব্যক্তির মাদকাসক্ত হওয়ার পেছনে বিভিন্ন
   কারণ লক্ষ করা যায়। এর মধ্যে প্রধান কারণগুলো হলো পারিবারিক
   অনুশাসনের অভাব, হতাশা, বেকারত্ব, অসৎ সঙ্গীদের প্ররোচনা, কর্ম বা
   শিক্ষাক্ষেত্রে ব্যর্থতা, মাদকদ্রব্যের সহজলভ্যতা ইত্যাদি।

   ১. পারিবারিক কলহ : পারিবারিক কলহ এবং পরিবারের সদস্যদের মধ্যে
   ভালোবাসা ও সৌহার্দের অভাব একটি কিশোরের ভুল পথে যাওয়ার মূল কারণ।
   সুস্থ সামাজিক পরিবেশের অভাবেও অনেক কিশোর-কিশোরী মাদকের
   সংস্পর্শে আসে।

   ২. হতাশা : হতাশা আমাদের যুবসমাজের মাদকাসক্ত হওয়ার একটি প্রধান
   কারণ। মানুষ সাধারণত নিজেকে নিয়ে অনেক উচ্চ আশা পোষণ করে আর এই
   আশা পূরণ করতে যখন সে ব্যর্থ হয় তখনই এই হতাশা কাটানোর একটি পথ
   হিসেবে সে মাদককে বেছে নেয়।

   ৩ কৌতূহল : কিশোর-কিশোরীদের মাদকাসক্ত হওয়ার একটি অন্যতম কারণ
   হচ্ছে কৌতূহল। নিষিদ্ধ জিনিসের প্রতি আগ্রহ মানুষের সর্বকালের। এই
   কৌতূহলের বশেই পরিচয় ঘটে মাদকের সাথে।

   ৪. কুসংসর্গ : পরিবেশ একজন মানুষের জীবনে অনেক গুরুত্বপূর্ণ
   প্রভাব ফেলে। অনেক সময় মাদকের সাথে প্রায় অপরিচিত একজন ব্যক্তি
   মাদকাসক্ত বন্ধু বা সঙ্গীদের প্রভাবে নিজের অজান্তে, মাদকদ্রব্য
   সেবনে অভ্যস্ত হয়ে ওঠে।

   এছাড়াও পারিবারিক ও সামাজিক নানা অস্থিতিশীল পরিবেশ একজন মানুষের
   মাদকাসক্ত হওয়ার পেছনে দায়ী থাকে।

   মাদকাসক্তির পরিণাম/কুফল : মাদকাসক্ত ব্যক্তি, সমাজ ও জাতীয় জীবনে
   ভয়াবহ পরিণাম ডেকে আনে। কখনো খারাপ লোকের প্ররোচনা, হতাশা,
   নৈরাশ্য অথবা নিছক কৌত‚হলবশত একবার মাদক গ্রহণ শুরু করলে সে আর এই
   নেশা থেকে ফিরে আসতে পারে না। দিনের পর দিন তার এ নেশা আরো বাড়তে
   থাকে। অনেকেই ভাবে মাদক গ্রহণের মাধমে তারা তাদের দুঃখকে ভুলে
   থাকার শক্তি পায়। কিন্তু এ ধারণা সম্পূর্ণ ভুল। মাদক মানুষের
   মানসিক সুস্থতাকে নষ্ট করে তাকে মানসিকভাবে আরো দুর্বল করে তোলে।
   মাদক গ্রহণের ফলে মানুষের আচরণেও অত্যন্ত নেতিবাচক প্রভাব পড়ে।
   একজন মাদকাসক্ত ব্যক্তি অত্যন্ত সহজেই অনৈতিক ও বেআইনি কাজে জড়িয়ে
   পড়ে। মাদকের টাকা জোগাড় করার জন্য পরিবারে অশান্তির সৃষ্টি করে,
   চুরি, ডাকাতি ইত্যাদি অসৎ পথ অবলম্বন করে। তারা পরিবার এবং সমাজে
   ভীতি ও আতঙ্কের সৃষ্টি করে। মাদকদ্রব্য দেহ ও মনের ওপর প্রভাব
   বিস্তার করতে থাকে। এর ফলে বিভিন্ন জটিল ও দুরারোগ্য রোগব্যাধি
   দেহকে আচ্ছন্ন করতে থাকে। ব্যক্তিত্বের অবসান ঘটে ও কর্মক্ষমতা
   লোপ পায়।

   প্রতিরোধের উপায় : মাদকাসক্তি এক ভয়াবহ রোগ। পশ্চিমা বিশ্বে যে
   সমস্যা এখন তুঙ্গে। আমাদের দেশে সে তুলনায় এখনও তা প্রাথমিক
   পর্যায়ে আছে। তাই প্রাথমিক অবস্থায়ই এর প্রতিকার করা উচিত।
   নিম্নলিখিতভাবে আমরা মাদকের বিরুদ্ধে প্রতিরোধ গড়ে তুলতে পারি।

   ১. প্রথমেই প্রয়োজন প্রতিটি ব্যক্তির মাদকের কুফল সম্পর্কে জানা।
   এ সম্পর্কে সচেতনতা সৃষ্টি।

   ২. ছোটবেলা থেকে শিশুদের মাদক সম্পর্কে সচেতনতা সৃষ্টি করতে হবে
   যেন সহজেই তারা প্ররোচিত না হয়।

   ৩. মানবিক মূল্যবোধ গঠন ও পরিবেশন।

   ৪. বেকারত্ব দূরীকরণের ব্যবস্থা।

   ৫. ব্যক্তিগত ও সামাজিক দক্ষতা বৃদ্ধি।

   ৬. মাদকদ্রব্যের অপব্যবহার ও ভয়াবহতা সম্পর্কে বিভিন্ন তথ্য
   প্রচার করা।

   ৭. বিভিন্ন প্রতিষ্ঠানসহ বিভিন্ন অফিস, সংস্থা, দপ্তরকে ধূমপান ও
   মাদকমুক্ত এলাকা ঘোষণাপূর্বক তা কার্যকর করা।

   ৮. মাদকদ্রব্যের সহজলভ্যতা দূরীকরণ।

   উপসংহার : মাদকাসক্তির সর্বনাশা ছোবল দেশের তরুণ সমাজকে ধ্বংসের
   দিকে নিয়ে যাচ্ছে। একটি সুস্থ ও সুন্দর সমাজের জন্য মাদকাসক্তি
   নির্মূল করতে হবে। তার জন্য প্রয়োজন ব্যক্তিগত ও সামাজিক সচেতনতা
   ও দৃঢ় প্রতিরোধ ব্যবস্থা। তবেই আমরা পেতে পারি একটি শান্তিপূর্ণ
   সমাজ।"
মাদকাসক্তি ও তার প্রতিকার,"ভূমিকা: মাদকাসক্তি আমাদের সামাজিক ও ব্যক্তি জীবনের জন্য এক
   ভয়াবহ অভিশাপ। এটি মানুষের জীবনকে ধ্বংস করে দেয়। বর্তমানে
   মাদকাসক্তি আমাদের সমাজে এক সর্বনাশা ব্যাধিরূপে বিস্তার লাভ
   করেছে। দুরারোগ্য ব্যাধির মতোই তা তরুণ সমাজকে গ্রাস করছে।
   [22]মাদকাসক্তি ও তার প্রতিকার | রচনা
   এটি মায়ের বুক থেকে তার তরুণ ছেলেকে কেড়ে নেয়। ধ্বংস করে দেয় একটি
   রত্নকে। এই ব্যাধি আজ প্রতিটি পরিবারে ছড়িয়ে দিয়েছে ভয়াবহ আতঙ্ক।
   এটি শুধু আক্রান্ত ব্যক্তিকেই ধ্বংস করে না, ধ্বংস করে পুরো
   সমাজকে।
   মাদকাসক্তি কী?: মাদকাসক্তি হলো ব্যক্তির জন্য ক্ষতিকর এমন একটি
   মানসিক ও শারীরিক প্রতিক্রিয়া, যা জীবিত প্রাণী ও মাদকের
   পারস্পরিক ক্রিয়ার মধ্য দিয় সৃষ্টি হয়। যে দ্রব্য গ্রহণের ফলে
   মানুষের শারীরিক ও মানসিক অবস্থার উল্লেখযোগ্য নেতিবাচক পরিবর্তন
   ঘটে এবং ঐ দ্রব্যের প্রতি নির্ভরশীলতা সৃষ্টির পাশাপাশি দ্রব্যটি
   গ্রহণের পরিমাণ ক্রমেই বাড়তে থাকে, এমন দ্রব্যকে মাদকদ্রব্য বলে।
   ব্যক্তির এই অবস্থাকে বলে মাদকাসক্তি। তাই মাদকাসক্তি বলতে
   মাদকদ্রব্যের প্রতি নেশাকে বোঝায়।
   এক নজরে দেখে নিন বোর্ড পরীক্ষার জন্য চুড়ান্ত সাজেশন্স [23]৬০+
   প্রবন্ধ-রচনা
   মাদকদ্রব্য কী?: যেসব দ্রব্য গ্রহণ করলে মানুষের শারীরিক ও মানসিক
   অবস্থার ওপর ক্ষতিকর প্রভাব পড়ে এবং সেগুলোর প্রতি সেবনকারীর
   প্রবল আসক্তি জন্মে যেসব দ্রব্যকে মাদকদ্রব্য বলে। মাদকদ্রব্য
   হচ্ছে সেসব দ্রব্য, যা প্রয়োগে মানবদেহে মস্তিষ্কজাত সংজ্ঞাবহ
   সংবেদন হ্রাস পায়। বর্তমান বিশ্বে বিভিন্ন ধরনের মাদকদ্রব্য চালু
   আছে। মদ, গাঁজা, ভাঙ, আফিম ইত্যাদির নেশা বহু প্রাচীন। এছাড়াও আছে
   হেরোইন, মারিজুয়ানা, কোকেন, মরফিন, এলএসডি, প্যাথেড্রিন, চরস,
   পপি, হাশিশ, ক্যানবিস, স্মাক, ফেনসিডিল, ইয়াবা ইত্যাদি।
   মাদকাসক্তির কারণ: একজন ব্যক্তির মাদকাসক্ত হওয়ার পেছনে বিভিন্ন
   কারণ লক্ষ করা যায়। এর মধ্যে প্রধান কারণগুলো হলো পারিবারিক
   অনুশাসনের অভাব, হতাশা, বেকারত্ব, অসৎ সঙ্গীদের প্ররোচনা, কর্ম বা
   শিক্ষাক্ষেত্রে ব্যর্থতা, মাদকদ্রব্যের সহজলভ্যতা ইত্যাদি।
   ১. পারিবারিক কলহ: পারিবারিক কলহ এবং পরিবারের সদস্যদের মধ্যে
   ভালোবাসা ও সৌহার্দের অভাব একটি কিশোরের ভুল পথে যাওয়ার মূল কারণ।
   সুস্থ সামাজিক পরিবেশের অভাবেও অনেক কিশোর-কিশোরী মাদকের
   সংস্পর্শে আসে।
   ২. হতাশা: হতাশা আমাদের যুবসমাজের মাদকাসক্ত হওয়ার একটি প্রধান
   কারণ। মানুষ সাধারণত নিজেকে নিয়ে অনেক উচ্চ আশা পোষণ করে আর এই
   আশা পূরণ করতে যখন সে ব্যর্থ হয় তখনই এই হতাশা কাটানোর একটি পথ
   হিসেবে সে মাদককে বেছে নেয়।
   ৩ কৌতূহল: কিশোর-কিশোরীদের মাদকাসক্ত হওয়ার একটি অন্যতম কারণ
   হচ্ছে কৌতূহল। নিষিদ্ধ জিনিসের প্রতি আগ্রহ মানুষের সর্বকালের। এই
   কৌতূহলের বশেই পরিচয় ঘটে মাদকের সাথে।
   ৪. কুসংসর্গ: পরিবেশ একজন মানুষের জীবনে অনেক গুরুত্বপূর্ণ প্রভাব
   ফেলে। অনেক সময় মাদকের সাথে প্রায় অপরিচিত একজন ব্যক্তি মাদকাসক্ত
   বন্ধু বা সঙ্গীদের প্রভাবে নিজের অজান্তে, মাদকদ্রব্য সেবনে
   অভ্যস্ত হয়ে ওঠে।
   এছাড়াও পারিবারিক ও সামাজিক নানা অস্থিতিশীল পরিবেশ একজন মানুষের
   মাদকাসক্ত হওয়ার পেছনে দায়ী থাকে।
   বাংলাদেশের প্রেক্ষাপটে মাদকদ্রব্যের ব্যবহার: উন্নত দেশগুলোর মতো
   বাংলাদেশেও মাদকদ্রব্যের ব্যবহার আশঙ্কাজনক হারে বৃদ্ধি পাচ্ছে।
   আমাদের তরুণ সমাজের একটি বিরাট অংশ ভয়াবহ মাদকাসক্তির শিকার।
   বাংলাদেশে মাদকদ্রব্য ব্যবহারের পরিমাণ ও ব্যবহারকারীর সংখ্যা
   সম্পর্কে সঠিক কোনো পরিসংখ্যান নেই। তবে বিশেষজ্ঞদের ধারণামতে এ
   দেশের ১৭ ভাগ লোক মাদকাসক্ত। এ দেশে অবৈধভাবে প্রচুর পরিমাণে মাদক
   বিক্রি হয় এবং মাদকদ্রব্যের এই সহজলভ্যতাই আমাদের দেশে দিন দিন
   মাদকগ্রহণকারীর সংখ্যা বৃদ্ধি করছে।
   মাদকাসক্তির পরিণাম/কুফল: মাদকাসক্ত ব্যক্তি, সমাজ ও জাতীয় জীবনে
   ভয়াবহ পরিণাম ডেকে আনে। কখনো খারাপ লোকের প্ররোচনা, হতাশা,
   নৈরাশ্য অথবা নিছক কৌতূহলবশত একবার মাদক গ্রহণ শুরু করলে সে আর এই
   নেশা থেকে ফিরে আসতে পারে না। দিনের পর দিন তার এ নেশা আরো বাড়তে
   থাকে।
   অনেকেই ভাবে মাদক গ্রহণের মাধমে তারা তাদের দুঃখকে ভুলে থাকার
   শক্তি পায়। কিন্তু এ ধারণা সম্পূর্ণ ভুল। মাদক মানুষের মানসিক
   সুস্থতাকে নষ্ট করে তাকে মানসিকভাবে আরো দুর্বল করে তোলে। মাদক
   গ্রহণের ফলে মানুষের আচরণেও অত্যন্ত নেতিবাচক প্রভাব পড়ে। একজন
   মাদকাসক্ত ব্যক্তি অত্যন্ত সহজেই অনৈতিক ও বেআইনি কাজে জড়িয়ে পড়ে।
   মাদকের টাকা জোগাড় করার জন্য পরিবারে অশান্তির সৃষ্টি করে, চুরি,
   ডাকাতি ইত্যাদি অসৎ পথ অবলম্বন করে। তারা পরিবার এবং সমাজে ভীতি ও
   আতঙ্কের সৃষ্টি করে। মাদকদ্রব্য দেহ ও মনের ওপর প্রভাব বিস্তার
   করতে থাকে। এর ফলে বিভিন্ন জটিল ও দুরারোগ্য রোগব্যাধি দেহকে
   আচ্ছন্ন করতে থাকে। ব্যক্তিত্বের অবসান ঘটে ও কর্মক্ষমতা লোপ পায়।
   প্রতিরোধের উপায়: মাদকাসক্তি এক ভয়াবহ রোগ। পশ্চিমা বিশ্বে যে
   সমস্যা এখন তুঙ্গে। আমাদের দেশে সে তুলনায় এখনও তা প্রাথমিক
   পর্যায়ে আছে। তাই প্রাথমিক অবস্থায়ই এর প্রতিকার করা উচিত।
   নিম্নলিখিতভাবে আমরা মাদকের বিরুদ্ধে প্রতিরোধ গড়ে তুলতে পারি।
   ১. প্রথমেই প্রয়োজন প্রতিটি ব্যক্তির মাদকের কুফল সম্পর্কে জানা।
   এ সম্পর্কে সচেতনতা সৃষ্টি।
   ২. ছোটবেলা থেকে শিশুদের মাদক সম্পর্কে সচেতনতা সৃষ্টি করতে হবে
   যেন সহজেই তারা প্ররোচিত না হয়।
   ৩. মানবিক মূল্যবোধ গঠন ও পরিবেশন।
   ৪. বেকারত্ব দূরীকরণের ব্যবস্থা।
   ৫. ব্যক্তিগত ও সামাজিক দক্ষতা বৃদ্ধি।
   ৬. মাদকদ্রব্যের অপব্যবহার ও ভয়াবহতা সম্পর্কে বিভিন্ন তথ্য
   প্রচার করা।
   ৭. বিভিন্ন প্রতিষ্ঠানসহ বিভিন্ন অফিস, সংস্থা, দপ্তরকে ধূমপান ও
   মাদকমুক্ত এলাকা ঘোষণাপূর্বক তা কার্যকর করা।
   ৮. মাদকদ্রব্যের সহজলভ্যতা দূরীকরণ।
   উপসংহার: মাদকাসক্তির সর্বনাশা ছোবল দেশের তরুণ সমাজকে ধ্বংসের
   দিকে নিয়ে যাচ্ছে। একটি সুস্থ ও সুন্দর সমাজের জন্য মাদকাসক্তি
   নির্মূল করতে হবে। তার জন্য প্রয়োজন ব্যক্তিগত ও সামাজিক সচেতনতা
   ও দৃঢ় প্রতিরোধ ব্যবস্থা। তবেই আমরা পেতে পারি একটি শান্তিপূর্ণ
   সমাজ।"
মাদকাসক্তি ও তার প্রতিকার,"ভূমিকা:
মাদকাসক্তি নামক এই ছোট অথচ ভয়ংকর শব্দটি বর্তমান বিশ্বে বিশেষ করে আমাদের যুবসমাজের জন্য আরো ভয়ংকর হয়ে দাঁড়িয়েছে। আদিকাল থেকেই মানুষ এই নেশার জালে আচ্ছন্ন হয়ে আছে। এই নেশারই নাম মাদকাসক্তি। মাদকদ্রব্য এমন একটী দ্রব্য, যা সেবন করলে একজন সুস্থ মস্তিষ্কের মানুষে পরিণত হয়ে যেতে পারে এবন তার স্থায়িত্ব যতক্ষন পর্যন্ত ঈঊ দ্রব্যের নেশা দেশের মধ্যে থাকে। তবু মানুষ যুগ যুগ ধরে এই নেশায় আক্রান্ত। এই নেশায় আক্রান্ত ব্যক্তি সহজে নেশা কাটিয়ে উঠতে পারে না। তার জীবনে নেমে আসে দুর্দিন এবন নেমে আসে অন্ধকার।
মাদকাসক্তি কী:
বিভিন্ন নেশার দ্রব্য গ্রহণ করে নেশা করার প্রবণতাই মাদকাসক্তি। নেশা ক্ষণিকের জন্য মনের যন্ত্রণা লাঘব করে, সকল বেদনা থেকে রেহাই পেতে সাহায্য করে, নেশার ফলে বাস্তব চৈতন্যকে অবলুপ্ত করে তাকে নিয়ে যায় এক স্বতন্ত্র জগতে এসব বিশ্বাস থেকেই মাদকাসক্তির বিকাশ। মাদকদ্রব্য  হিসেবে বহু উপকরণ রয়েছে। যেমন ; মদ, গাঁজা, ভাং, আফিম, মারিজুয়ানা, চরস, প্যাথেড্রিন, ফেনসিডিল ইত্যাদি। সাম্প্রতিককালে হিরোয়িনের জনপ্রিয়তা সবচেয়ে বেশি বৃদ্ধি পেয়েছে। জীবনের হতাশা, ব্যর্থতা, বিষাদ, কৌতুহল এসব থেকেই নেশা গ্রহণের সূত্রপাত ঘটে এবং জীবনের অস্থিরতা, নৈতিক মূল্যবোধের অভাব, সঙ্গদোষ, কালো টাকার উত্তাপ ও ব্যয়ের অপরিচ্ছন্ন পন্থা যুবসমাজের বিভ্রান্তির দিকে ঠেলে দিচ্ছে।
মাদকাসক্তির ক্ষতিকর দিক:
মাদকদ্রব্য গ্রহণের আসক্তি সুপাচীন কাল থেকে প্রচলিত থেকে যুগে যুগে সমস্যার সৃষ্টি করছে। এক সময় চীন দেশের লোকজন আফিম খেয়ে নেশাগ্রস্ত হয়ে পড়েছিল। সাম্প্রতিককালে মাদকাসক্তির প্রভাবে বহুলোকের বিশেষত যুবসমাজের ধ্বংস নেমে আসছে, শুরু হয়েছে এক ভয়াবহ অবক্ষয়ের। বিভিন্ন রকম দৈহিক প্রতিক্রিয়া শুরু হয়ে দেহের অক্ষমতা বৃদ্ধি করে। মাদকাসক্তির ফলে মানসিক ভারসাম্যহীন্যতার সৃষ্টি হয়। বিভিন্ন চেতনা নাশক মাদকদ্রব্য ব্যবহারের ফলে মানসিক আচ্ছনতা দেহের মাংসপেশির কম্পন ও মৃত্যু পর্যন্ত ঘটতে পারে। ফলে মাদকাসক্তির পরিণাম হিসেবে ব্যক্তিজীবনে আসে ব্যর্থতা এবং জাতীয় জীবনে আসে সর্বনাশ।

মাদকাসক্তির প্রভাব:
সারা বিশ্ব জুড়ে মাদকাশক্তি ব্যাপকভাবে ছড়িয়ে পড়েছে। অনেক উন্নত দেশে মাদকাসক্তির ব্যাপকতা জাতির জন্য আতঙ্কের কারণ হয়ে উঠেছে। এই সর্বনাশা নেশা ব্যাপকভাবে ছড়িয়ে পড়েছে। মাদকদ্রব্যের প্রসারের ফলে সমাজের বিভিন্ন স্তরের মানুষ সর্বনাম নেশায় আক্রান্ত হচ্ছে। তবে তরুণ সমাজের মধ্যে এর সম্প্রসারণের প্রবণতা খুব বেশি। শিক্ষাজীবনের অনিশ্চয়তা, বেকারত্বের অভিশাপ, দারিদ্রের গ্রাস এসব কারণে যুবসমাজ ক্রমেই নেশার দিকে ধাবিত হচ্ছে। নেশাগ্রস্তদের নৈতিক মূল্যবোধের অভাবের কারণে তারা অন্যায় ও অসামাজিক কর্মকান্ডে লিপ্ত হচ্ছে। মাদকদ্রব্যের দাম বেশি হওয়ায় নেশাগ্রস্তরা অবৈধ উপায়ে অর্থ উপার্জনে তৎপর হচ্ছে। মাদকদ্রব্যের ব্যাপক ব্যবহারের প্রেক্ষিতে এবং ক্ষতিকর প্রভাব সম্পর্কে সহজেই ধারণ করা যায়।

বাংলাদেশের প্রেক্ষাপটে মাদকদ্রব্যের ব্যবহার:
উন্নত বিশ্বের দেশগুলোর ন্যায় আমাদের দেশেও মাদকদ্রব্যের ব্যবহার আশঙ্কাজনক হারে বৃদ্ধি পাচ্ছে। আমাদের যুবসমাজ মারাত্মকভাবে মাদকাসক্তির শিকার বাংলাদেশে কী পরিমাণ মাদকদ্রব্য ব্যবহার করা হয় এবং কত লোক মাদকাসক্ত তার সঠিক কোনো পরিসংখ্যান এখনো নেই। তবে এদেশে মোট জনসংখ্যার ১৭ ভাগ মাদকদ্রব্য ব্যবহার করে বলে বিশেষজ্ঞ ধারণা। দেশে ৩৫০টি বৈধ গাজার দোকান আছে। দর্শনার রয়েছে সরকার অনুমোদিত একমাত্র মদ উৎপাদনকারী প্রতিষ্ঠান কেরু এন্ড কোম্পানি। বৈধ লাইসেন্স ছাড়াই দেশের বিভিন্ন জায়গায় দেশীয় মদ প্রচুর পরিমাণে উৎপাদন ও বিক্রি হয়।

মাদকদ্রব্যের ব্যবহার:
আজকাল  মাদকদ্রব্য বিভিন্নভাবে সেবন বা গ্রহণ করা হয়। এক ধরণের মাদক আছে যা নাকে টানা হয়। আবার কোনো দ্রব্য ধোয়ার সাথে পান করা হয়। কোনটি গিলে খাওয়া হয়। আবার কোনটি ইনজেকশনের মাধ্যমে শরীরের মধ্যে প্রবেশ করানো হয়। বিভিন্ন জরিপের মাধ্যমে দেখা গেছে যে, বাংলাদেশ বর্তমানে প্রায় ১৫ লক্ষের মতো মাদক সেবনকারী রয়েছে এবং এর সংখ্যা দিন দিন আরও বাড়ছে। বিভিন্ন পেশাজীবী, শ্রমজীবী থেকে শুরু করে স্কুল-কলেজের ছাত্র-ছাত্রীরাও নেশায় আক্রান্ত হছে।

মাদকদ্রব্যের ধরণ বা প্রকার:
বর্তমানে বিশ্বে বিভিন্ন ধরণের মাদকদ্রব্য চালু রয়েছে। মদ, গাঁজা, ভাং, আফিম ইত্যাদি অনেক প্রাচীনকালের। বর্তমানের হেরোইন, মারিজুয়ানা, এল.এস.ডি, হাসিস, কোকেন, প্যাথিড্রিন, ফেনসিডিল ইত্যাদি বেশি প্রচলিত। এ পর্যন্ত যেসব মাদকদ্রব্যের কথা জানা গেছে তার মধ্যে নারকাটকসই প্রধান। তবে বিশেষজ্ঞদের মতে হেরোইন সবচেয়ে বেশি আলোড়ন সৃষ্টিকারী মাদকদ্রব্য। অন্যান্য মাদকদ্রব্যের চেয়ে এর দাম তুলনামূলক বেশি এবং নেশায় আক্রান্ত করে গভীরভাবে।

মাদক সেবনের কারণ:
সাময়িক জীবনের প্রতি বিমুখতা ও নেতিবাচক মনোভাব থেকেই মাদকাসক্তির জন্ম। অভ্যাস থেকে আসক্তি, ধূমপান একদিন পরিণত হয়। হেরোইন আসক্তিতে ধনতান্ত্রিক সমাজে ও অর্থনীতিতে ব্যক্তির ভোগের উপকরণ অবাধ ও প্রচুর। বর্তমানে সিনেমা ও টেলিভিশনে যেসব অশ্লীল নৃত্য, ছবি, কাহিনী ইত্যাদি দেখানো হচ্ছে সেসব অনুকরণ করতে গিয়ে তরুণ সমাজ তাদের নৈতিক অধঃপতন ডেকে আনছে। তাছাড়া আবার অনেকসময় অস্থিরতা, কুচিন্তা, অভাব অনটন, পারিবারিক কলহের কারণে তরুণ সমাজ এই মোহের জালে আচ্ছন্ন হয়।
মাদকের উৎসভূমি:
গোল্ডেন ট্রায়াঙ্গেল (লাওস, মায়ানমার, থাইল্যান্ড), গোল্ডেণ ক্রিসেন্ট (আফগানিস্তান, ইরান, পাকিস্তান)। গোল্ডেন ওয়েজ হেরোইনের মূল উৎস। মাদকের মধ্যে সবচেয়ে প্রাচীন হলো আফিম। পপি ফুলের নির্যাস থেলে কৃষকরা তৈরি করেন কাচা আফিম। তা থেকে হয় মারফিন বেস। আফিম থেকেই তৈরি হয় সর্বনাশা হেরোইন। প্রাপ্ত তথ্যমতে যুক্তরাষ্ট্র, কলম্বিয়া, গুয়াতেমালা, জ্যামাইকা, ব্রাজিল, প্যারাগুয়ের, ঘানা, নাইজেরিয়া, কেনিয়া, দক্ষিণ আফ্রিকা প্রভৃতি দেশে মারিজুয়ানা উৎপন্ন হয়। হাশিস উৎপন্ন করার জন্য জ্যামাইকা, মরক্কো, জর্দান, পাকিস্তান, আফগানিস্তান, ভারত ও নেপাল সমধিক পরিচিত।

মাদকদ্রব্য চোরাচালান:
মাদকাসক্তির ব্যক্তিগত দিক ছাড়াও এর আরও একটি ব্যবসায়িক দিক আছে যা বিশাল অপরাধ জগতের সঙ্গে জড়িত। মাদকদ্রব্য সাধারণত পাকিস্তান ও ভারত থেকে পাচার হয়ে যায় পশ্চিমে ইউরোপে। বিশেষ করে গ্রেট ব্রিটেন, পসচিম জার্মানি, ইতালি ও সুইজারল্যান্ড। শ্রীলঙ্কাকে ব্যবহার করা হয় চোরাচালানের কেন্দ্রস্থল হিসেবে ব্যবহার করা হয়। তাছাড়া বাংলাদেশের অবস্থান গোল্ডেন ক্রিসেন্ট ও গোল্ডেন ট্রায়াঙ্গেলের মাঝামাঝি হওয়ার ফলে বাংলাদেশ মাদকদ্রব্য চোরাচালানের ট্রানজিট পয়েন্ট হিসেবে ব্যবহৃত হয়। 

বিশ্বব্যাপী মাদকদ্রব্যের ব্যবহার ও প্রতিক্রিয়া :
মাদকের ভয়াবহ বিসার গোটা বিশ্বের জন্যে আজ উদ্বেগজনক। আজ যুক্তরাষ্ট্রের সমাজ জীবনে এটা এক নম্বর সমস্যা। প্রায় ৪ কোটি আমেরিকান নর-নারী কোকেন সেবন করে, কমপক্ষে ২ কোটি মারিজুয়ানা সেবন করে। ১২ লক্ষ হেরোইনসেবী। এই অবস্থা প্রাক্তন সোভিয়েত ইউনিয়নের দেশগুলোতেও রয়েছে। কিন্তু সমস্যা এখন শুধু ইউরোপ আমেরিকার মধ্যেই সীমাবদ্ধ নয়। এই অশুভ ছায়া এশিয়া-আফ্রিকার দেশে দেশে ইতোমধ্যেই আশঙ্কাজনকভাবে বৃদ্ধি পেয়েছে।

পরিণাম:
এদের খপ্পরে পড়ে নেশাগ্রস্ত দিকভ্রান্ত আমাদের তরুণ সমাজ। তারা হয়ে উঠে এদের বাহন ও পসচিমের গিনিপিগ। একজন তরুণের স্বপ্নভরা কৈশোরের ইতিবাচক বিশ্বাসগুলো ভাঙছে দিন-রাত তার পাশে অরাজকতা বৈষম্য-শোষন। বর্তমানে তরুণরা আস্থা হারাচ্ছে জীবনে, প্রচলিত সমাজ ব্যবস্থায় বিশ্বাস থাকছে না, আর্থিক কাঠামো এমনকি ধর্মীয় বিশ্বাসেরও শ্রদ্ধা নেই। ব্যবসায়িক স্বার্থে হেরোইন আসছে নানা পথে নানা মাধ্যমে ব্যবহার করছে স্বপ্নভাঙা মেরুদন্ডহীন যুবক সমাজ। মধ্যবিত্ত ও সচেতন সমাজই নেশার শিকার, এদের স্বপ্ন ও প্রাপ্তির মধ্যে আসমান জমিন তফাত। পরিণতি, উর্বরা মেধার অপমৃত্যু, উজ্জ্বল পরমায়ুর অবক্ষয়।

বিশ্বজুড়ে মাদক-বিরোধী আন্দোলন বনাম বাংলাদেশ:
বিশ্বের মধ্যে যুক্তরাষ্ট্র সর্বপ্রথম মাদকপ্রতিরোধ আন্দোলনে অবতীর্ণ হয়। এরপর ১৯৮৭ সালে বিশ্বর ২৩টি রাষ্ট্র মাদক প্রতিরোধ আন্দোলন যুক্তরাষ্ট্রের সঙ্গে যোগদান করে। মাদক পাচারকারীদের বিরুদ্ধে শুধু যুক্তরাষ্ট্র নয়, বিশ্বের অন্যান্য দেশেও সোচ্চার হয়ে উঠেছে। কঠোর শাস্তিমূলক ব্যবস্থার অংশ হিসেবে ইরানে ৩১ জনকে ফাঁসি দেয়া হয়েছে। ১৯৯০ সাল থেকে ঢাকার তেজগাওয়ে স্থাপিত মাদক চিকিৎসা কেন্দ্র কাজ করছে। খুলনা, রাজশাহী ও চট্টগ্রামে আরও তিনটি মাদক চিকিৎসা কেন্দ্র স্থাপন করা হয়েছে।

মাদকের নেশা দ্রুত প্রসারের কারণ:
সমীক্ষায় দেখা গেছে, প্রায় ক্ষেত্রে হতাশা ও দুঃখবোধ থেকে সাময়িক শান্তিলাভের আশা থেকেই এই মারাত্মক নেশা ক্রমবিস্তার লাভ করছে। পাশাপাশি এ কথাও সত্য যে, অনেক দেশে বিপথগামী মানুষ ও বহুজাতিক সংস্থা উৎকট অর্থলালসায় বেছে নিয়েছে রমরমা মাদক ব্যবসায়ের পথ। এর সঙ্গে সম্পৃক্ত আছে বিভিন্ন দেশের মাফিয়া চক্র। মাদকের ঐ কারবারিরা সারা বিশ্বে তাদের ব্যবসায়িক ও হীনস্বার্থ রক্ষায় এই নেশা পরিকল্পিতভাবে ছড়িয়ে দিচ্ছে।
মাদকাসক্তি প্রতিরোধ চিন্তা:
বিশ্বজুড়ে যে মাদকবিষ ছড়িয়ে পড়েছে তার থাবা থেকে মানুষকে বাঁচাতে হবে। এ নিয়ে বিশেষজ্ঞরা ভাবছেন। সমাজসেবীরা উৎকণ্ঠা ও উদ্বেগ প্রকাশ করেছেন। দেশে দেশে নানা সংস্থা ও সংগঠণ মাদকবিরোধী আন্দোলন শুরু হয়েছে। বেতার, টিভি, সংবাদপত্র ইত্যাদি গণমাধ্যম মাদকবিরোধী জনমত গঠণে সক্রিয় হয়েছে।

সমাজের নেতাদের কর্তব্য:
মাদকদ্রব্যের প্রচার ও প্রসার রোধে সমাজের নেতারা নিজ নিজ স্থান থেকে কার্যকরী পদক্ষেপ নিতে পারেন। কোনো এলাকার নেতা বা সর্দার যদি মাদকের বিরুদ্ধে কঠোর অবস্থান নেন, তবে সে এলাকায় মাদকের অবাধ ব্যবহার প্রায় বন্ধ হয়ে যাবে।

আইন প্রণয়ন ও প্রয়োগকারী সংস্থার ভূমিকা:
সবচ্যে গুরুত্বপূর্ণ দ্বায়িত্ব হচ্ছে আইন প্রণয়ন ও প্রয়োগকারী সংস্থা তথা সরকারের। কেননা দেশে আইন-শৃঙ্খলা রক্ষা করা, অপরাধ প্রবণতা দমন ও ন্যায় বিচার প্রতিষ্ঠাই সরকারের প্রধান দ্বায়িত্ব। শক্ত হাতে মাদকাসক্তির মতো অন্যতম অপরাধ দমন করতে সরকারকে আন্তরিকভাবে এগিয়ে আসতে হবে এবং কঠিন শাস্তির ব্যবস্থা করতে হবে।

আন্তর্জাতিক সংস্থার কর্তব্য:
বিশ্বের সকল দেশের এ ব্যাপারে এগিয়ে আসা উচিত। এর উৎপাদন, বিপনন ও পাচার রোধ করার জন্য আন্তর্জাতিক সংস্থাসমূহকে সচেতন হতে হবে। তাহলে এ ব্যবস্থার উত্তোরণ অনেকাংশে সম্ভব হবে বলে আশা করা যায়। এজন্য সকল দেশের পররাষ্ট্র মন্ত্রণালয়কে সজাগ থেকে একযোগে কাজ করে যেতে হবে।
প্রতিকার:
মাদকাসক্তির ভয়াবহ পরিণাম থেকে বর্তমান সময় ও মানুষকে বাঁচাতে হলে এই ভয়াল ব্যাধির বিরুদ্ধে সমন্বিত প্রচেষ্টা চালাতে হবে। বেকারত্বের অভিশাপ মানুষকে মাদকাসক্ত করে।, তরুণদের কর্মসংস্থান করলে তারা কর্মময় জীবনযাপন করবে। শিক্ষার যথার্থ প্রসার ঘটলে, মানুষের নৈতিক জ্ঞান অর্জিত হলে নেশাগ্রস্ত হওয়ার প্রবণতা কমবে। সবচেয়ে বড় কথা, মাদকাসক্তদের যেমন নিরাময়ের জন্য চিকিৎসা জরুরি তার চেয়ে অনেক বেশি জরুরি মাদকব্যবসায়ীদের আইনানুকভাবে শাস্তি দেওয়া।  বাংলাদেশে কোনো মাদক ব্যবসায়ী বা চোরাকারবারীর উপযুক্ত শাস্তি হয়েছে এমন তথ্য আজ পর্যন্ত পাওয়া যায়নি।

উপসংহার:
মাদকের ব্যবহার এখন জাতীয় সমস্যারূপেই বিবেচিত হচ্ছে। মুনাফালোভী ব্যবসায়ী, ক্ষমতালোভী, রাজনীতিবিদ, দুর্নীতিবাজ, প্রশাসনিক কর্মকর্তা এরা প্রত্যেকেই এই ভয়াবহ অবস্থার জন দায়ী। সবাই মিলে সংগঠিতভাবে এদের বিরুদ্ধে রুখে দাঁড়াতে হবে। নইলে জাতি হিসেবে আমাদের অস্তিত্ব বজার রাখা কঠিন হয়ে দাঁড়াবে। আমরা সেইদিন মাদকবিরোধী আন্দোলনে সফল হবো যেদিন সকলে মিলে সুস্থ জীবনবোধের চেতনায় উদ্ভাসিত হয়ে গেয়ে উঠতে পারব জোড়ালো মাদকবিরোধী সংগীত-
""প্যাথিড্রিন, হেরোইন, নেশার আস্তানা,
দুমড়ে মুচড়ে দিতে ধরো হাতখানা
চলো প্রতিরোধ গড়ে তুলি প্রতিবিশ্বের প্রান্তর জুড়ে
মরণ আসে যদি তবু  পিছু ফেরোনা।"""
"বাংলাদেশের প্রাকৃতিক দুর্যোগ
","ভূমিকা

   সুজলা-সুফলা শস্য-শ্যামলা আমাদের এই বাংলাদেশ। আমাদের এই বাংলাদেশ
   প্রাকৃতিক সৌন্দর্যে অভরায়ন্য কিন্তু প্রাকৃতিক দুর্যোগ এর একটি
   অন্যতম সমস্যা। শুধু আমাদের দেশই নয় বিশ্বের প্রায় সকল দেশই
   বিভিন্ন সময় বিভিন্ন প্রাকৃতিক দুর্যোগের সম্মুখীন হয়ে
   থাকে। প্রাকৃতিক দুর্যোগ বলতে এমন কিছু দুর্ঘটনা বা বিপর্যয়কে
   বোঝায়, যা প্রকৃতির স্বাভাবিক নিয়ম মেনে ঘটে এবং যার পিছনে
   মানুষের প্রত্যক্ষ কোন হাত বা  ভূমিকা থাকে না। বাংলাদেশের
   ভৌগোলিক অবস্থানের জন্য নানান সময়ে নানান প্রকার প্রাকৃতিক
   দুর্যোগ দেখা দেয়। যার মধ্যে খরা,বন্যা,ঘূর্ণিঝড়
   ,জলোচ্ছ্বাস,ভূমিধস ভূমিকম্প, নদীভাঙ্গন ইত্যাদি উল্লেখযোগ্য।

বাংলাদেশে প্রাকৃতিক দুর্যোগের কারণ

   প্রাকৃতিক দুর্যোগ ঘটে থাকে মূলত প্রাকৃতিক কারণে। এটি দেশের
   ভৌগলিক অবস্থান, জলবায়ুর প্রভাব, বৈশ্বিক উষ্ণায়ন তথা সামগ্রিক
   প্রাকৃতিক পরিবেশের উপর নির্ভর করে ঘটে থাকে। বাংলাদেশের
   প্রেক্ষাপটে মূলত এর ভৌগলিক অবস্থা্ন, জলবায়ুর পরিবর্তন, ভূমির
   গঠন, নদী-নালা ইত্যাদিকে প্রাকৃতিক দুর্যোগের কারণ হিসেবে বিবেচনা
   করা হয়। বাংলাদেশ প্লাবন সমভূমি দ্বারা গঠিত। এছাড়া ভৌগোলিক
   অবস্থানগত কারণে বাংলাদেশ ভারত ও মিয়ানমারের প্লেটের সীমানার
   কাছে অবস্থিত হওয়ায় দেশে ভূমিকম্প হওয়ার প্রবণতাও বেশি। তাছাড়া
   বাংলাদেশের উপর দিয়ে বয়ে যাওয়া অসংখ্য নদী-নালা আঁকা বাঁকা
   হয়ে প্রবাহিত হওয়ার কারণে বন্যা ও নদী ভাঙ্গনের মতো প্রাকৃতিক
   দুর্যোগের সম্ভাবনা অনেক বেশি।

খরা

   বাংলাদেশের উত্তরাঞ্চলে খরা একটি অন্যতম ও ভয়াবহ প্রাকৃতিক
   দুর্যোগ। এই অবস্থার সৃষ্টি হয় মূলত অনাবৃষ্টি এবং ভূ-গর্ভের
   পানির স্তর নিচে নেমে যাওয়ার ফলে । এর ফলে ফসলের ক্ষেতের ব্যাপক
   ক্ষয়ক্ষতি হয় এমনকি অনেক সময় গাছপালাও পানির অভাবে শুকিয়ে
   যায়। সাধারণত আমাদের দেশের রাজশাহী ও রংপুর বিভাগ সবচেয়ে বেশি
   খরার সম্মুখীন হয়। তবে বাংলাদেশ সরকার কতৃক বরেন্দ্র বহুমুখী
   উন্নয়ন প্রকল্প গ্রহণ করার পরে রাজশাহী বিভাগ এবং রংপুর
   বিভাগের বেশ কিছু অঞ্চলে খরাকে কিছুটা নিয়ন্ত্রণ করা সম্ভব
   হয়েছে। তবে এখনো উত্তরাঞ্চলের বহু জেলায় খরা পরিস্থিতি্র সৃষ্টি
   হয় ও যা মানুষের স্বাভাবিক জীবনযাত্রাকে ব্যাহত করে। খরার সময়
   অত্যাধিক তাপদাহের ফলে নানা প্রকার রোগের প্রাদুর্ভাব ঘটে।
   পাশাপাশি বিশুদ্ধ খাবার পানির অভাবে মানুষের ও পশুপাখির অনেক
   কষ্টের সম্মুখীন হতে হয়।

বন্যা

   আষাঢ়-শ্রাবণ এই দুই মাস বর্ষাকাল। এসময় বাংলাদেশে অনেক বৃষ্টি
   হয়। বৃষ্টির পাশাপাশি পাহাড়ি ঢলের কারণে বাংলাদেশের নদীগুলো ভরে
   টইটুম্বুর হয়ে যায় এবং এই অত্যাধিক পানির কারণে বাংলাদেশের
   বিভিন্ন অঞ্চলে বন্যা দেখা দেয়। বন্যাকবলিত অঞ্চলগুলোতে সাধারণ
   মানুষের স্বাভাবিক জীবনযাত্রা ব্যাহত হয়। তাছাড়া ফসলেরও ব্যাপক
   ক্ষতি সাধিত হয়। বন্যার ফলে জনপদের ঘরবাড়ি ও রাস্তা ঘাট নষ্ট
   হয়ে যায়। অনেক গৃহপালিত পশু হারিয়ে যায় এবং প্রাণ
   হারায়। বাংলাদেশে এখন পর্যন্ত বেশ কয়েকটি বন্যা হয়েছে। ১৯৫৫ ও
   ১৯৬৪ সালের বন্যায় বাংলাদেশের প্রায় সব অঞ্চল মারাত্মকভাবে
   ক্ষতিগ্রস্ত হয়েছিল। তাছাড়া ১৯৭০, ১৯৭৪ ও ১৯৮৮ সালে ঘটা
   বন্যাও আমাদের দেশের মানুষের মধ্য অত্যন্ত কষ্টকর ও খারাপ প্রভাব
   বিস্তার করে।  আবার ১৯৯৮ সালেও ঘটে বন্যা যা অনেক দীর্ঘস্থায়ী
   ছিল।এ সময় অপরিবর্তিত অবস্থায় বাংলাদেশের মানুষকে প্রায় ৫ মাস
   পানিবন্দি জীবন-যাপন করতে হয়েছে। ২০০১, ২০০২ ও ২০০৭ সালে ঘটা
   বন্যাও মানুষ, গবাদি পশু ও ফসলের ব্যাপক ক্ষয়ক্ষতি করেছে। তাছাড়া
   এর ফলে অনেক মানুষ তাদের প্রাণ হারিয়েছে এবং বাংলাদেশে প্রতিবছরই
   কম-বেশি প্রায় অনেক মানুষ বন্যার কারণে মারা যায়।

ঘূর্ণিঝড় ও জলোচ্ছ্বাস

   বাংলাদেশে  প্রায় প্রতি বছরের এপ্রিল-মে ও অক্টোবর-নভেম্বরের
   মাসের দিকে ছোট-বড় নানা ধরনের ঘূর্ণিঝড় আঘাত হানে। ঘূর্ণিঝড়ের
   সময় বাতাসের তীব্রতা অনেক বেশি থাকে। এর ফলে কখনো কখনো সমুদ্রের
   জলোচ্ছাসের সৃষ্টি হয়। এ ধরনের দুর্যোগ প্রায় প্রতিবছরই
   কক্সবাজার, চট্টগ্রাম, নোয়াখালী বরিশাল, খুলনা প্রভৃতি
   উপকূলবর্তী এলাকায় ও দ্বীপসমূহে আঘাত হানে। এর নিষ্ঠুর আঘাতে
   হাজার হাজার মানুষের প্রাণহানি ঘটে থাকে ও আশ্রয়হীন হয় লক্ষ
   লক্ষ মানুষ। আশ্রয়হীন লোকেরা বিভিন্ন আশ্রয় কেন্দ্রে শরণাপন্ন
   হয়। তখন মানুষ পতিত হয় অবর্ণনীয় দুঃখ-দুর্দশায়। লবণাক্ততার
   জন্য এলাকার ভূমি চাষের অযোগ্য হয়ে পড়ে বা চাষ করলেও ভালো ফসল
   পাওয়া যায় না। এই ফসলের ক্ষয়ক্ষতির কারণে কৃষি উৎপাদন
   মারাত্মকভাবে ব্যাহত হয়। ১৯৭০ সালে ঘটা মেঘনার মোহনায় প্রবল
   ঘূর্ণিঝড় ও জলোচ্ছ্বাসে প্রায় ৩ লক্ষ মানুষ প্রাণ হারিয়েছিল।
   ১৯৯১ সালে বাংলাদেশের উপকূলীয় অঞ্চল দিয়ে বয়ে যাওয়া প্রচন্ড
   ঘূর্ণিঝড় ও জলোচ্ছ্বাসে প্রায় দেড় লক্ষ মানুষের মৃত্যু হয়।
   ২০০৭ সালে দেশের দক্ষিণ-পশ্চিমাঞ্চলের আঘাত হানে 'ঘূর্ণিঝড়
   সিডর'। ২০০৯ সালের 'ঘূর্ণিঝড় আইলা' দেশে ব্যাপক ক্ষয়ক্ষতির
   সৃষ্টি করে। 'ঘূর্ণিঝড় আইলার' কারণে বিশ্বের অন্যতম প্রাকৃতিক
   ঐতিহ্য ও ম্যানগ্রোভ বন সুন্দরবন মারাত্মকভাবে ক্ষতিগ্রস্ত
   হয়। তাছাড়া এসব ঘূর্ণিঝড়ের প্রভাবে দেশের অভ্যন্তরে ও অপূরণীয়
   ক্ষতি হয় যা দেশের অর্থনৈতিক ও সামাজিক অবনতি বয়ে আনে।

নদী-ভাঙ্গন

   বাংলাদেশ একটি নদীমাতৃক দেশ। এদেশে প্রায় ১৩ শত নদী
   ছড়িয়ে-ছিটিয়ে আছে। নদীর ধর্মই হলো এক কূল ভাঙা এবং
   নতুন  কূল সৃষ্টি করা। নদীর এই ভাঙা-গড়ার খেলায় এদেশের মানুষকে
   গৃহহীন হতে হয়। নদীর তীরে বাস করা মানুষের ঘরবাড়ি সহায়-সম্বল
   নদীর গর্ভে বিলীন হয়ে যায়। এ দুর্যোগের কবলে পড়ে মানুষ যাযাবর
   জীবন যাপন করে এবং কিছুকালের জন্য গৃহ এবং ঠিকানাবিহীন হয়ে যায়।

ভূমিকম্প

   অন্যান্য দুর্যোগের মত ভূমিকম্প বাংলাদেশেও মাঝে মাঝে আঘাত
   হানে। এটি অল্প সময়ে অত্যাধিক ক্ষতি করে। ভূমিকম্পের মাত্রা
   বেড়ে গেলে ঘরবাড়ি রাস্তাঘাট ভেঙে পড়ে। তাতে যোগাযোগ ব্যবস্থার
   অবনতি ঘটে এবং অনেক এলাকা যোগাযোগ বিচ্ছিন্ন হয়ে যায়। তবে গত
   ১০০ বছরে বাংলাদেশে মারাত্মক কোন ভূমিকম্প ঘটেনি। তবে অপরিকল্পিত
   নগরায়নের কারণে যে কোন সাধারন ভূমিকম্পেও বড় বড় শহরগুলো
   মারাত্মক ক্ষতির সম্মুখীন হতে পারে।

ভূমিধস ও ভূমিক্ষয়

   ভূমিধস বাংলাদেশ একটি প্রাকৃতিক দুর্যোগ, যা সাধারণত পাহাড়ি
   এলাকায় সংঘটিত হয়। বাংলাদেশে চট্টগ্রাম, রাঙামাটি, বান্দারবান,
   খাগড়াছড়ি, কক্সবাজার, সিলেট, ময়মনসিংহ, নেত্রকোণা প্রভৃতি পাহাড়ি
   অঞ্চলে  প্রায় প্রতিবছর ভূমিধস ঘটে থাকে। পাহাড়ের গায়ে
   অপরিকল্পিতভাবে গৃহ নির্মাণের কারণে ভূমিধসে অনেক প্রাণহানির ঘটনা
   ঘটে থাকে। প্রবল বায়ুপ্রবাহ, অধিক বৃষ্টিপাত, নির্বিচারে গাছ
   কাটা ও পাহাড় কাটা ভূমিধসের মূল কারণ। এইরকম আরেকটি দুর্যোগের
   নাম হচ্ছে ভূমিক্ষয়। ভূমিক্ষয়ের কারণে প্রত্যক্ষভাবে মানুষের
   ক্ষতি হয় না তবে তা দীর্ঘ মেয়াদে ঘটলে মানুষকে অনেক বড় ক্ষতির
   সম্মুখীন হতে হয়। ভূমিক্ষয়ের প্রধান কারণ হচ্ছে অপরিকল্পিতভাবে
   বনের গাছ কেটে ফেলা। মাটিকে ক্ষয়ের হাত থেকে রক্ষা করতে গাছের
   ভূমিকা অপরিসীম। এই গাছ কেটে ফেলার কারণে প্রবল বর্ষণের ফলে মাটির
   উপরের স্তর ক্ষয় হয়ে যায় এবং এতে শুধু ভূমির উচ্চতাই নয় বরং
   জমির উর্বরতা নষ্ট হয়।

অগ্নিকাণ্ড বা দাবানল

   অগ্নিকাণ্ড যেমন মানবসৃষ্ট কারণে ঘটে তেমনি ভাবে প্রাকৃতিক ভাবে
   এটি ঘটে থাকে। প্রচণ্ড দাবদাহে কারণে বিভিন্ন দেশের বনাঞ্চল এজে
   অগ্নিকাণ্ড ঘটতে দেখা যায় তাকে দাবানল বলে। এর ফলে জীববৈচিত্র্য
   নষ্ট হয়। বাংলাদেশ দাবানল ঘটে না বলে একে ঠিক বাংলাদেশের
   প্রেক্ষাপটে প্রাকৃতিক দুর্যোগ বলা যাবে না।

দুর্যোগ মোকাবেলা ও প্রতিকার

   দুর্যোগ মোকাবেলায় বাংলাদেশ সরকার সবসময়েই প্রয়োজনীয় পদক্ষেপ
   গ্রহণ করে থাকে। এজন্য দুর্যোগ ব্যবস্থাপনা ব্যুরো নামে সরকারের
   একটি সংস্থা রয়েছে। প্রচার মাধ্যমগুলো দুর্যোগকালে পূর্ব
   প্রস্তুতি ও সম্ভাব্য মোকাবেলার বিষয়টি দেশের প্রান্তিক পর্যায়ে
   পর্যন্ত সম্প্রচারের ব্যবস্থা করে। দুর্যোগের আগে ও পরে সরকারের
   সবগুলো সংস্থা সতর্ক থাকে যাতে ক্ষয়ক্ষতির পরিমাণ যথাসাধ্য
   কমিয়ে রাখা যায়।

উপসংহার

   একসময়ে মানুষ প্রকৃতির খেয়াল খুশির ওপর নিজেদের ছেড়ে দিতে
   বাধ্য হতো। কিন্তু মানুষ এখন উন্নত প্রযুক্তি ব্যবহার করার কারণে
   আগে থেকেই অধিকাংশ প্রাকৃতিক দুর্যোগের আভাস পেয়ে
   যায়। ভূমিকম্পের আগাম বার্তা এখনো আবিস্কার করা সম্ভব না হলেও
   ভূ-উপগ্রহের মাধ্যমে মানুষ এখন ঘূর্ণিঝড় ও জলোচ্ছ্বাসের মতো
   দুর্যোগের আগাম খবর পায়। অচিরেই হয়তো ভূমিকম্পের আগাম বার্তা
   পেয়ে যাবে। আস্তে আস্তে হয়তো মানুষ এমন বিভিন্ন প্রযুক্তি
   আবিষ্কার করবে যা দিয়ে দুর্যোগের প্রায় ক্ষতিই এড়ানো সক্ষম হবে।"
বাংলাদেশের প্রাকৃতিক দুর্যোগ ও তার প্রতিকার ,"ভূমিকাঃ প্রাকৃতিক দুর্যোগ বলতে এমন কিছু দুর্ঘটনা বা বিপর্যয়কে
   বােঝায়, যা প্রকৃতির স্বাভাবিক নিয়মে ঘটে এবং যার পিছনে মানুষের
   প্রত্যক্ষ ভূমিকা থাকে না। ভৌগােলিক অবস্থানের কারণেই নানা ধরনের
   প্রাকৃতিক দুর্যোগ বাংলাদেশের মানুষের নিত্যসঙ্গী। প্রতি বছর
   এখানে বিভিন্ন প্রাকৃতিক দুর্যোগ দেখা দেয়, যার মধ্যে আছে বন্যা,
   খরা, ঘূর্ণিঝড়, জলোচ্ছ্বাস, নদীভাঙন, ভূমিধস, ভূমিকম্প ইত্যাদি।
   এসব প্রাকৃতিক দুর্যোগ সম্পর্কে একে একে আলােচনা করা হচ্ছে।
   বন্যা: বর্ষাকালে অতিবৃষ্টি ও পাহাড়ি ঢলের কারণে নদীর পানি
   বৃদ্ধি পায়। এর ফলে বাংলাদেশের বিভিন্ন অঞ্চলে বন্যা দেখা দেয়।
   বন্যাকবলিত অঞ্চলগুলােতে মানুষের স্বাভাবিক জীবনযাত্রা ব্যাহত হয়
   এবং ফসলের ক্ষতি হয়। বন্যার ফলে জনপদের ঘরবাড়ি ও রাস্তাঘাট নষ্ট
   হয়। বহু গৃহপালিত পশু প্রাণ হারায়। ১৯৫৫ ও ১৯৬৪ সালের বন্যায়
   বাংলাদেশের প্রায় সব অঞ্চল মারাত্মকভাবে ক্ষতিগ্রস্ত হয়েছিল।
   ১৯৭০ ও ১৯৭৪ সালের বন্যার বিভীষিকাও মানুষের মনে দাগ কেটে আছে।
   ১৯৮৮ সালের বন্যা রাজধানী ঢাকাসহ পুরাে দেশের মানুষকে বন্দী করে
   দেয়। ১৯৯৮ সালের বন্যাও দীর্ঘস্থায়ী ছিল। এ সময়ে অপরিবর্তিত
   অবস্থায় পাঁচ মাস পানিবন্দী জীবন যাপন করেছে লক্ষ লক্ষ দুর্গত
   মানুষ। ২০০১, ২০০২ ও ২০০৭ সালের বন্যাতেও মানুষ, গবাদিপশু ও ফসলের
   মারাত্মক ক্ষতি হয়।
   ঘূর্ণিঝড় ও জলােচ্ছ্বাস: বছরের এপ্রিল-মে ও অক্টোবর-নভেম্বর
   মাসের দিকে বাংলাদেশে ছােটো-বড়াে নানা ধরনের ঘূর্ণিঝড় আঘাত
   হানে। ঘূর্ণিঝড়ে বাতাসের তীব্রতা থাকে খুব বেশি। এর ফলে কখনাে
   কখনাে সমুদ্রে জলােচ্ছ্বাসের সৃষ্টি হয়। এ-ধরনের দুর্যোগ প্রায়
   প্রতিবছরই চট্টগ্রাম, কক্সবাজার, নােয়াখালী, বরিশাল, খুলনা
   প্রভৃতি উপকূলবর্তী এলাকায় ও দ্বীপসমূহে আঘাত হানে। এর নিষ্ঠুর
   আঘাতে হাজার হাজার মানুষের প্রাণহানি ঘটে। আশ্রয়হীন হয় লক্ষ
   লক্ষ মানুষ। বিপন্ন হয় মানুষ, নিসর্গ, ও জীববৈচিত্র্য; বিপর্যন্ত
   হয় লােকালয়। মানুষ পতিত হয় অবর্ণনীয় দুঃখ-দুর্দশায়।
   লবণাক্ততার জন্য প্লাবিত এলাকার ভূমি চাষের অযােগ্য হয়ে পড়ে।
   ফসলের ক্ষয়ক্ষতির কারণে কৃষি-উৎপাদন মারাত্মকভাবে ব্যাহত হয়।
   ১৯৭০ সালে মেঘনা মােহনায় প্রবল ঘূর্ণিঝড় ও জলােচ্ছ্বাসে প্রায়
   তিন লক্ষ মানুষ প্রাণ হারিয়েছিল। ১৯৯১ সালে বাংলাদেশের উপকূলীয়
   অঞ্চল দিয়ে বয়ে যাওয়া প্রচণ্ড ঘূর্ণিঝড় ও জলােচ্ছ্বাসে দেড়
   লক্ষ মানুষের মৃত্যু হয়। ২০০৭ সালে দেশের দক্ষিণপশ্চিমাঞ্চলে
   আঘাত হানে ঘূর্ণিঝড় সিডর'। ২০০৯ সালের ঘূর্ণিঝড় ‘আইলা' ব্যাপক
   ক্ষয়ক্ষতি সাধন করে। বিশ্বের অন্যতম প্রাকৃতিক ঐতিহ্য সুন্দরবন
   এই দুই ঘূর্ণিঝড়ে মারাত্মকভাবে ক্ষতিগ্রস্ত হয়। এসব ঘূর্ণিঝড়ের
   প্রভাবে দেশের অভ্যন্তরেও অপূরণীয় ক্ষয়ক্ষতি হয়।
   খরা: দেশের উত্তরাঞ্চলে খরা একটি প্রাকৃতিক দুর্যোগ। অনাবৃষ্টি
   এবং পানির স্তর নিচে নেমে যাওয়ার ফলে এই অবস্থার সৃষ্টি হয়। এর
   ফলে ফসলের ক্ষেত, এমনকি গাছপালাও পানির অভাবে শুকিয়ে যায়।
   বরেন্দ্র বহুমুখী উন্নয়ন প্রকল্প গ্রহণ করার পরে রাজশাহী বিভাগ ও
   রংপুর বিভাগের কিছু অঞ্চলে খরাকে নিয়ন্ত্রণ করা সম্ভব হয়েছে।
   তবে এখনাে উত্তরাঞ্চলের বহু জেলায় খরা পরিস্থিতি মানুষের জীবনকে
   দুর্বিষহ করে তােলে। অত্যধিক তাপদাহে নানা রােগ-বালাইয়ের
   প্রাদুর্ভাব ঘটে। বিশুদ্ধ খাবার পানির অভাবে মানুষের ও পশুপাখির
   কষ্ট হয়।
   নদী-ভাঙন: নদীমাতৃক বাংলাদেশের বুকে ছােটো-বড়াে বহু নদী
   প্রবহমান। নদীর ধর্মই হলাে এক কূল ভাঙা আর অন্য কুল গড়া। নদীর এই
   ভাঙা-গড়ার খেলায় এ দেশের কত মানুষকে যে বাস্তুচ্যুত হতে হয়,
   তার ইয়ত্তা নেই। নদীর তীরে বাস-করা মানুষের ঘরবাড়ি, সহায়-সম্বল
   নদীর গর্ভে বিলীন হয়ে যায়। এই দুর্যোগের কবলে পড়ে মানুষ
   উদ্বাস্তুর জীবন যাপন করে এবং কিছু কালের জন্য হলেও হয়ে পড়ে
   ঠিকানাবিহীন।
   ভূমিধস ও ভূমিক্ষয়: ভূমিধস বাংলাদেশের একটি প্রাকৃতিক দুর্যোগ,
   যা পাহাড়ি এলাকায় সংঘটিত হয়। চট্টগ্রাম, রাঙামাটি, বান্দরবান,
   খাগড়াছড়ি, কক্সবাজার, সিলেট প্রভৃতি পাহাড়ি অঞ্চলে প্রায়
   প্রতি বছর ভূমিধসের ঘটনা ঘটে। পাহাড়ের গায়ে অপরিকল্পিতভাবে গৃহ
   নির্মাণের কারণে ভূমিধসে অনেক প্রাণহানির ঘটনা ঘটে। প্রবল
   বায়ুপ্রবাহ, অধিক বৃষ্টিপাত, নির্বিচারে পাহাড় কাটা ভূমিধসের
   মূল কারণ। এই ধরনের আর একটি দুর্যোগের নাম ভূমিক্ষয়। ভূমিক্ষয়ের
   কারণে প্রত্যক্ষভাবে মানুষের ক্ষতি হয় না বটে, তবে তা দীর্ঘ
   মেয়াদে মানুষের ক্ষতির কারণ হয়। ভূমিক্ষয়ের মূল কারণ
   অপরিকল্পিতভাবে বনের গাছ কেটে ফেলা। মাটিকে ক্ষয়ের হাত থেকে
   বাঁচায় গাছ; এই গাছ কেটে ফেলার ফলে প্রবল বর্ষণে মাটির উপরের
   স্তর ক্ষয়ে যায়। এতে ভূমির উচ্চতাই শুধু কমে, তাই নয়, জমির
   উর্বরতাও নষ্ট হয়।
   ভূমিকম্প: অন্যান্য দুর্যোগের মতাে ভূমিকম্পও বাংলাদেশে মাঝে মাঝে
   আঘাত হানে। ভূমিকম্পের মাত্রা বেড়ে গেলে ঘরবাড়ি, রাস্তাঘাট ভেঙে
   পড়ে। তাতে যােগাযােগ ব্যবস্থার অবনতি ঘটে। গত একশাে বছরে
   বাংলাদেশে মারাত্মক কোনাে ভূমিকম্প হয়নি। তবে অপরিকল্পিত
   নগরায়ণের কারণে যে কোনাে সাধারণ ভূমিকম্পেও ঢাকা-চট্টগ্রামসহ
   বড়াে বড়াে শহর মারাত্মক ক্ষতির মুখােমুখি হতে পারে।
   দুর্যোগ মােকাবেলা ও প্রতিকারঃ দুর্যোগ মােকাবেলায় বাংলাদেশ
   সরকার সব সময়েই প্রয়ােজনীয় পদক্ষেপ গ্রহণ করে থাকে। এজন্য
   দুর্যোগ ব্যবস্থাপনা ব্যুরাে নামে সরকারের একটি সংস্থা রয়েছে।
   প্রচার মাধ্যমগুলােও দুর্যোগকালের পূর্বপ্রস্তুতি ও সম্ভাব্য
   মােকাবেলার বিষয়টি দেশের প্রান্তিক পর্যায় পর্যন্ত প্রচারের
   ব্যবস্থা করে। দুর্যোগের আগে ও পরে সরকারের সবগুলাে সংস্থা সতর্ক
   থাকে, যাতে ক্ষয়ক্ষতির পরিমাণ যথাসাধ্য কমিয়ে রাখা যায়।
   উপসংহার: এক সময়ে মানুষ প্রকৃতির খেয়ালখুশির উপর নিজেদের ছেড়ে
   দিতে বাধ্য হতাে। কিন্তু মানুষ এখন ক্রমান্বয়ে প্রকৃতিকে
   নিয়ন্ত্রণের চেষ্টা করছে। ভূমিকম্পের আগামবার্তা এখনাে আবিষ্কার
   করা সম্ভব না হলেও ভূউপগ্রহের মাধ্যমে মানুষ এখন ঘূর্ণিঝড়,
   জলােচ্ছ্বাসের মতাে দুর্যোগের আগাম খবর পায়। অচিরে হয়তাে |
   ভূমিকম্পের আগাম বার্তাও পেয়ে যাবে। হয়তাে সেদিন আর দূরে নয়,
   যখন প্রকৃতির যাবতীয় দুর্যোগকে মানুষ তার প্রযুক্তি দিয়ে
   নিয়ন্ত্রণ করতে পারবে।
"
বাংলাদেশের প্রাকৃতিক দুর্যোগ ও তার প্রতিকার ," ভূমিকা: প্রতি বছর বাংলাদেশে প্রাকৃতিক দুর্যোগ নেমে আসে; এটা এখন
   নিয়মিত ঘটনা। টর্নেডো, ঘূর্ণিঝড়, সমুদ্র উপকূলবর্তী অঞ্চলে
   সাইক্লোন, জলোচ্ছ্বাস, খরা, বন্যা, নদীভাঙন ইত্যাদি প্রাকৃতিক
   দুর্যোগের সাথে সংগ্রাম করে বাংলাদেশের মানুষ এখন প্রায় অভ্যস্ত
   হয়ে পড়েছে। আকস্মিক প্রাকৃতিক দুর্যোগে নিপতিত হয়ে ঘটে ব্যাপক
   প্রাণহানি, মানুষের দীর্ঘদিনের সাজানো-গোছানো সংসার মুহূর্তেই
   তছনছ হয়ে যায়। প্রাকৃতিক এ ধরনের নির্মম আচরণে মানুষের জীবনে
   নেমে আসে দুঃখকষ্ট ও শোকের ছায়া। দুর্গত মানুষের পাশে সাহায্যের
   হাত বাড়িয়ে দাঁড়ানোর মধ্য দিয়ে এ সময় মানুষের মনুষ্যত্ব ও
   মানবতাবোধের পরিচয় ফুটে ওঠে। নিচে বাংলাদেশের প্রাকৃতিক দুর্যোগ
   ও তার প্রতিকার সম্পর্কে আলোচনা করা হলো:
   বাংলাদেশের প্রাকৃতিক দুর্যোগ: ঘূর্ণিঝড় ও জলোচ্ছ্বাস এ দেশের
   নিত্যনৈমিত্তিক ব্যাপার। হাজার হাজার বছর ধরে এ দুর্যোগ আমাদের এ
   জনপদকে বিধ্বস্ত করে আসছে। ১৮৮৪ থেকে ২০০৭ সাল পর্যন্ত বহুবার এ
   মহাদুর্যোগ আঘাত হেনেছে এ দেশের দক্ষিণাঞ্চলে। ১৯৭০ সালের ১২
   নভেম্বর এক প্রলয়ংকরী ঝড় ও জলোচ্ছ্বাস হয়। এরপর ঘূর্ণিঝড় হানা
   দেয় ১৯৮১ সালের ১০ ও ১১ ডিসেম্বর। ১৯৮৫ সালে ঘূর্ণিঝড়ে উড়িরচর
   সম্পূর্ণরূপে নিশ্চিহ্ন হয়ে যায়। এরপর বড়ো ধরনের আঘাত আসে ১৯৮৮
   সালে। এতে বাগেরহাট, সাতক্ষীরা ও খুলনায় ব্যাপক ক্ষতি হয়। মারা
   যায় অসংখ্য মানুষ ও গবাদি পশু। ১৯৯১ সালের ২৯ এপ্রিলের
   মহাদুর্যোগের কথা মানুষ এখনো ভোলেনি । বাংলাদেশের কোলাহলমুখর
   সমুদ্র উপকূলবর্তী এলাকা ও দ্বীপগুলোর ওপর আঘাত হানে সে
   প্রলয়ংকরী ঘূর্ণিঝড় ও জলোচ্ছ্বাস। এ মহাদুর্যোগের বিস্তার ও
   ব্যাপকতা ছিল স্মরণকালের ইতিহাসে সর্বাধিক। একদিকে ২২৫ কি.মি.
   বেগে ঘূর্ণিঝড়, অন্যদিকে ১৫- ২০ ফুট উঁচু জলোচ্ছ্বাস । এ ঝড়ে
   উপকূলীয় বিস্তীর্ণ অঞ্চল বিধ্বস্ত হয়। এর মধ্যে হাতিয়া,
   সন্দ্বীপ, কুতুবদিয়া, মহেশখালী, ঢলচর, এবং চর নিজামের মতো
   বিচ্ছিন্ন দ্বীপগুলোর মারাত্মক ক্ষতি সাধিত হয়। এসব এলাকায় শুধু
   লাশ আর ধ্বংসস্তূপ চোখে পড়ে। মানুষের লাশ ও মরা পশুর পচা গন্ধে
   দ্বীপগুলো প্রেতপুরীতে পরিণত হয়। নিহতদের লাশ গণকবর দিয়েও সামাল
   দেওয়া সম্ভব হয়নি। অধিকাংশ ক্ষেত্রেই লাশ সাগরের জলে ভেসে গেছে।
   এ ঘূর্ণিঝড়ে আনুমানিক ৩ থেকে ৪ লাখ লোক প্রাণহারা হয় ১২ লাখ টন
   খাদ্যশস্য বিনষ্ট হয় এবং কমপক্ষে এক থেকে দেড় কোটি লোকেরা
   বাসস্থান, খেতের ফসল, গবাদি পশু, আসবাবপত্র এবং গোলার ধান
   সম্পূর্ণ ধ্বংস হয়। এ অঞ্চলের গাছপালা পড়ে যায় এবং প্রায় এক
   লাখ মৎস্যজীবী নৌকা ও জাল নিয়ে নিখোঁজ হয়। সর্বশেষ ২০০৭ সালে
   আঘাত হানে প্রলয়ংকরী ঘূর্ণিঝড় সিডর।
   বন্যা: প্লাবন বা বর্ষার ভয়াল রূপ হলো বন্যা। বন্যার করালগ্রাসে
   মানুষের স্বাভাবিক জীবনযাত্রা থেমে যায়। আকস্মিক বন্যায় মানুষসহ
   অসংখ্য গৃহপালিত পশু প্রাণ হারায়, ঘরবাড়ি ও কৃষি ফসল নষ্ট হয়ে
   যায়। বিগত কয়েক দশক ধরেই দেখা যাচ্ছে, বন্যা এ দেশের একটি
   নিয়মিত দুর্যোগে পরিণত হয়েছে। ১৯৫৪, ১৯৫৫ সালের বিভীষিকাময়
   বন্যায় ক্ষতিগ্রস্ত মানুষের মনে আজও এর ক্ষয়ক্ষতির ভয়াল স্মৃতি
   অবিস্মরণীয়। এছাড়া ১৯৭০, ১৯৭৪, ১৯৮৭ সালের ও ২০২২ সালের সিলেটের
   সাম্প্রতিক বন্যায় সারাদেশে ব্যাপক ক্ষয়ক্ষতি ও প্রাণহানি
   ঘটেছে। বিশেষত ১৯৮৮ সালের শতাব্দীর ভয়াবহ বন্যার স্মৃতি এ দেশের
   মানুষ আজও ভুলতে পারেনি। তারপর ১৯৯৮, ২০০১, ২০০২ ও ২০০৭ সালের
   বন্যায়ও বাংলাদেশে মারাত্মক ক্ষতি সাধিত হয়েছে।
   অনাবৃষ্টি: বন্যার মতোই খরা বা অনাবৃষ্টিও প্রাকৃতিক দুর্যোগ।
   বাংলাদেশ কৃষিপ্রধান দেশ। এ দেশের কৃষিব্যবস্থা এখনো
   প্রকৃতিনির্ভর। কিন্তু প্রতি বছরই দেখা যায়, নির্দিষ্ট সময়ে
   বৃষ্টির অভাবে কৃষি ফসলের ক্ষতি সাধিত হয়। প্রচণ্ড খরায় মাঠঘাট
   ফেটে চৌচির হয়ে যায়; ফলে এ খরার প্রকোপে ফসলাদি নষ্ট হওয়ার
   পাশাপাশি জনজীবনও অতিষ্ঠ হয়ে পড়ে। অনাবৃষ্টিজনিত কারণে
   কৃষি-উৎপাদন ব্যাহত হলে দেশে খাদ্যাভাব দেখা দেয়। তাছাড়া
   অতিরিক্ত দাবদাহে মানবজীবনে নেমে আসে নানা রোগ-বালাই ।
   নদীভাঙন: এ দেশের বুক চিরে বয়ে গেছে ছোট বড় অনেক নদনদী। এসব নদী
   বর্ষাকালে কখনো সর্বগ্রাসী রূপ ধারণ করে। নদীর ধর্মই হচ্ছে— এপার
   ভেঙে ওপার গড়া। তাই দেখা যায়, এ নদীভাঙনের ফলে প্রতি বছরই
   বাংলাদেশের প্রচুর সম্পদ ও জানমালের ক্ষয়ক্ষতি ঘটে। বিশেষভাবে এ
   নদীভাঙনের কবলে পতিত হয়ে এ দেশের গ্রামের মানুষ তাদের ঘরবাড়ি,
   সাজানো সংসার হারিয়ে উদ্বাস্তু জীবনযাপনে বাধ্য হয় ।
   ভূমিকম্প: প্রাকৃতিক দুর্যোগের আরেক ভয়াল রূপ হচ্ছে ভূমিকম্প। এ
   পর্যন্ত যদিও বাংলাদেশে বড় ধরনের কোনো ভূমিকম্প আঘাত হানেনি;
   তারপরও কিছু ছোটখাটো বা মাঝারি ধরনের ভূমিকম্প অনুভূত হয়েছে। এর
   ফলেই চট্টগ্রামসহ বেশ কয়েকটি শহরে ক্ষয়ক্ষতি হয়েছে। বিশেষত
   মাঝারি কিংবা বড় ধরনের কোনো ভূমিকম্প যদি আমাদের রাজধানী ঢাকায়
   আঘাত হানে সে ক্ষেত্রে ব্যাপক জানমালের ক্ষয়ক্ষতি হবে।
   অপরিকল্পিত নগরায়ণের ফলে এ ধরনের মারাত্মক ঝুঁকি রয়েছে ।
   প্রাকৃতিক দুর্যোগ মোকাবিলা: প্রাকৃতিক দুর্যোগ সবসময়ই একটি
   অভিশাপ। এ অনাকাঙ্ক্ষিত, অপ্রত্যাশিত পরিস্থিতি থেকে অব্যাহতি
   পাওয়ার জন্য বিশ্বব্যাপী এখন প্রস্তুতি চলছে। বাংলাদেশ যেহেতু
   প্রাকৃতিক দুর্যোগপ্রবণ এলাকা, সেহেতু বিশ্ববাসীর সাথে সাথে এ
   দেশের মানুষও প্রাকৃতিক দুর্যোগ প্রতিরোধে কার্যকরী পদক্ষেপ গ্রহণ
   করতে বাধ্য হচ্ছে। এখন আর দুর্যোগান্তে দুর্গত মানুষের পাশে
   দাঁড়িয়ে তাদের সাহায্য করার মধ্যে প্রাকৃতিক দুর্যোগ মোকাবিলা
   কার্যক্রম সীমাবদ্ধ নয়।
   এখন দুর্যোগ প্রতিরোধের ব্যবস্থা ও ভবিষ্যতে দুর্যোগ এড়িয়ে
   কিংবা প্রাকৃতিক দুর্যোগ ঘটলেও তার পরিমাণ যাতে মাত্রা ছাড়িয়ে
   না যায়, সে বিষয়ে বিশেষ গুরুত্ব দেওয়া হচ্ছে। প্রাকৃতিক
   দুর্যোগ প্রতিরোধে নিম্নরূপ
   পদক্ষেপ গ্রহণ করা যেতে পারে:

     * দুর্যোগ সংঘটিত হওয়ার পূর্ব থেকেই প্রস্তুত থাকা এবং এজন্য
       বিশেষ ধরনের কর্মী বাহিনী সৃষ্টি করা, যারা সাধারণ জনগণকে
       দুর্যোগ মোকাবিলায় প্রশিক্ষিত করে তুলতে সহায়তা করবে;

     * জাতীয় ভিত্তিতে দুর্যোগ মোকাবিলায় নীতিমালা, পরিকল্পনা ও
       কর্মপদ্ধতি প্রণয়ন করা;

     * জাতীয় ও স্থানীয় পর্যায়ে বিভিন্ন সংস্থার কার্যক্রমের
       মধ্যে যোগাযোগ ও সমন্বয়ের ব্যবস্থা করা;

     * পরীক্ষিত পদ্ধতির ভিত্তিতে দুর্যোগ মোকাবিলায়
       প্রাক-প্রস্তুতি গ্রহণ করা;

     * দ্রুত ক্ষয়ক্ষতি ও চাহিদা নিরূপণের সরকারি ব্যবস্থা করা;
       তথ্য সরবরাহের ব্যবস্থা উন্নত করা;

     * সামরিক বাহিনীকে বেসরকারি উন্নয়ন সংস্থার কাজের সাথে সমন্বয়
       করে দুর্যোগপ্রবণ এলাকায় সহায়তা করা;

     * থানা, জেলা ও ইউনিয়ন পর্যায়ের কমিটির মাধ্যমে বিশেষ
       কর্মসূচি গ্রহণ করা;

     * দুর্যোগ মোকাবিলায় নিয়োজিত কর্মী বাহিনীর বিশেষ প্রশিক্ষণের
       ব্যবস্থা করা;

     * সর্বোপরি দুর্যোগের সম্ভাব্যতা ও সেগুলোর মোকাবিলা করার
       পদ্ধতি সম্বন্ধে ব্যাপক জনসচেতনতা সৃষ্টি করা । প্রয়োজনে
       এজন্য গণমাধ্যমের সহায়তা নেওয়া ।

   উপসংহার: একসময় মানুষের ধারণা ছিল প্রকৃতির ওপর যেকোনো উপায়ে
   আধিপত্য প্রতিষ্ঠাই সবচেয়ে জরুরি। আজ সে ধারণার পরির্তন ঘটেছে।
   কেননা দেখা যাচ্ছে, এ আধিপত্য প্রতিষ্ঠার জন্য বন ধ্বংস করে, নদীর
   প্রবাহ বন্ধ করে, পরিবেশের ভারসাম্য বিনষ্ট করে মানুষ | নিজের
   জন্য সমূহ বিপদ ডেকে এনেছে। তাই আজ প্রকৃতির ওপর আধিপত্য নয়,
   মানুষ গড়ে তুলতে চাইছে প্রকৃতির সাথে মৈত্রীর সম্পর্ক। আর
   প্রকৃতির ভারসাম্য রক্ষা করে প্রকৃতির সহায়তায় তার নিজের
   জীবনধারাকে আগামী দিনের সুন্দর ভবিষ্যতের দিকে এগিয়ে নিয়ে
   যাওয়ার আপ্রাণ চেষ্টা করছে।"
বাংলাদেশের প্রাকৃতিক দুর্যোগ ও তার প্রতিকার,"ভূমিকা: প্রকৃতপক্ষে ভৌগোলিক অবস্থানগত কারণেই বাংলাদেশ প্রাকৃতিক
   দুর্যোগে বেশি আক্রান্ত হয়। নানা প্রাকৃতিক দুর্যোগ যেন এ দেশের
   মানুষের নিত্যসঙ্গী। দেশটি নদীবাহিত পলিমাটিতে তৈরি একটি বদ্বীপ।
   বিশাল গঙ্গা-যমুনা-মেঘনার প্রবাহ মিলিয়ে সাত শত নদ-নদী বয়ে গেছে এ
   দেশের ওপর দিয়ে।
   [22]বাংলাদেশের প্রাকৃতিক দুর্যোগ ও তার প্রতিকার | রচনা
   তার ওপর এ দেশের দক্ষিণাংশজুড়ে রয়েছে বঙ্গোপসাগর- যার আকার অনেকটা
   ওল্টানো ফানেলের মতো। ফলে সাগরে ঝড় উঠলেই প্রবল দক্ষিণা হাওয়ার
   তোড়ে সমুদ্রের লোনা পানি উঁচু হয়ে গড়িয়ে পড়ে নিচু উপকূলে। এতে
   সৃষ্টি হয় প্রাকৃতিক দুর্যোগ। বন্যা, ঝড়-ঝঞ্ঝা, টর্নেডো,
   সাইক্লোন- তার সঙ্গে নদীভাঙন, জলোচ্ছ্বাস ও জমিতে লবণাক্ততার
   আক্রমণ-এসব প্রায় প্রতিবছর লেগেই আছে। এমনি নানা দুর্যোগ এ দেশের
   মানুষের সুন্দর ভবিষ্যতের স্বপ্নকে তছনছ করে দেয়।
   বাংলাদেশে প্রাকৃতিক দুর্যোগ: বাংলাদেশ ভৌগোলিক অবস্থানগত কারণেই
   দুর্যোগপ্রবণ এলাকা। আমাদের দেশ নদীমাতৃক ও সমতল। সমুদ্রপৃষ্ঠে
   থেকে সামান্য উঁচু এ দেশে প্রায় প্রতিবছর কোনো না কোনো প্রাকৃতিক
   দুর্যোগ হানা দেয়। নিম্নে বাংলাদেশের কয়েকটি প্রাকৃতিক
   দুর্যোগের পরিচয় তুলে ধরা হলো-
   বন্যা: আমাদের দেশ একটি সমতল ভূমি, এর বুক চিরে প্রবাহিত হচ্ছে
   অসংখ্য নদ-নদী। হিমালয় ও অন্যান্য পর্বতে অতিরিক্ত বৃষ্টিপাত ও
   বরফগলা পানি নেমে আসার কারণে আমাদের নদ-নদীগুলো ধারণক্ষমতা হারায়।
   ফলে নদীর তীর উপচে মূল ভূখণ্ড প্লাবিত হয়। ১৯৭৪ সালের বন্যার
   কারণে ফসলহানিতে ভয়ংকর দুর্ভিক্ষে অসংখ্য মানুষ প্রাণ হারায়। ১৯৮৮
   ও ২০০৭ সালের বন্যা সবচেয়ে ভয়াবহতম। এতে দেশের ৬৪টি জেলার মধ্যে
   ৫০/৫৪টি জেলাই প্লাবিত হয়।
   জলোচ্ছ্বাস: বাংলাদেশের উপকূলীয় অঞ্চলে জলোচ্ছ্বাস একটি ভয়াবহ
   দুর্যোগ। ১৯৬০, ১৯৭০, ১৯৮৫, ১৯৯১ ও ১৯৯৭ সালের জলোচ্ছ্বাস ছিল
   বিভীষিকাময়। ১৯৭০ সালের সামুদ্রিক ঘূর্ণিঝড় উপকূলীয় বিশাল এলাকাকে
   পরিণত করেছিল মৃত্যুপুরীতে। এ জলোচ্ছ্বাসে ৫ লাখের বেশি মানুষের
   প্রাণহানি ঘটে। ১৯৮৫ সালের ঘূর্ণিঝড়ে উড়িরচর নামক জনপদ
   সম্পূর্ণরূপে বিধ্বস্ত হয়ে বিরান ভূমিতে পরিণত হয়।
   ১৯৯১ সালের ২৯ এপ্রিল সবচেয়ে মারাত্মক জলোচ্ছ্বাসটি বাংলাদেশে
   আঘাত হানে। এতে দেশের ১৬টি জেলার ৪৭টি উপজেলা মারাত্মক
   ক্ষতিগ্রস্ত হয়। এই জলোচ্ছ্বাসে পানি ২০ ফুট উঁচু হয়ে উপকূলে আঘাত
   হানে। এতে উপকূলীয় অঞ্চলে প্রায় চার লক্ষাধিক মানুষ ও প্রাণী
   প্রাণ হারায়।
   মৌসুমি ঝড়: গ্রীষ্মকাল বাংলাদেশে মৌসুমি ঝড়ের সময়। গ্রীষ্মকালে
   প্রায় প্রতিদিনই কোনো না কোনো স্থানে কালবৈশাখী ঝড় হয়। এ সময়
   মুহূর্তের তাণ্ডবে সব কিছু লণ্ডভণ্ড হয়ে যায়। ১৯৮৯ সালে
   মানিকগঞ্জের সাটুরিয়ায় এবং ১৯৯১ সালে খুলনায় প্রলয়ঙ্করী ঘূর্ণিঝড়ে
   ব্যাপক ক্ষয়ক্ষতি হয়। ঘূর্ণিঝড়ের কবলে সমগ্র এলাকা মুহূর্তেই
   বিধ্বস্ত জনপদে পরিণত হয়। ২০০২ সালে ব্রাহ্মণবাড়িয়া জেলায় এবং
   ২০০৪ সালে নেত্রকোনা জেলায় ভয়ংকর ঝড়ে বিশাল এলাকা জুড়ে ধ্বংসলীলা
   চলে।
   এক নজরে দেখে নিন বোর্ড পরীক্ষার জন্য চুড়ান্ত সাজেশন্স [23]৬০+
   প্রবন্ধ-রচনা
   নদীভাঙন: বাংলাদেশ নদীমাতৃক দেশ। নদীর যেমন দান রয়েছে এ দেশে,
   তেমনি রয়েছে ধ্বংসলীলাও। প্রতিবছর নদীভাঙনে লাখ লাখ মানুষ সর্বস্ব
   হারিয়ে পথের ভিখারিতে পরিণত হচ্ছে। জামালপুর, বগুড়া, গাইবান্ধা,
   বাগেরহাট, পাবনা, চাঁদপুর নদীভাঙনে সবচেয়ে বেশি ক্ষতিগ্রস্ত হয়।
   সর্বগ্রাসী পদ্মার গ্রাসে অসংখ্য জনপদ বিলীন হয়ে গেছে অবলীলায়।
   ভূমিকম্প: বাংলাদেশ সুনিশ্চিতভাবে ভূমিকম্প বলয়ে অবস্থিত। যেকোনো
   মুহূর্তে আমাদের দেশে ভূমিকম্পে ব্যাপক ক্ষতি সাধিত হতে পারে।
   বিশেষত ঢাকা, চট্টগ্রাম ও ব্রহ্মপুত্র অববাহিকায় তীব্র ভূমিকম্প
   হতে পারে। বাংলাদেশে যদিও এ পর্যন্ত বড় কোনো ভূমিকম্প হয়নি, তবে
   বড় কোনো ভূমিকম্প হলে যে ক্ষয়ক্ষতি হবে তা কল্পনাতীত।
   দুর্যোগ প্রতিরোধের উপায়: প্রাকৃতিক দুর্যোগ একটি অভিশাপ। এ
   অভিশাপ থেকে মুক্তির উদ্দেশ্যে বিশ্বজুড়ে চলছে ব্যাপক প্রস্তুতি।
   এসব প্রস্তুতির মধ্যে পড়ে আগাম সতর্কতা, দুর্যোগকালে ক্ষয়ক্ষতির
   প্রশমন, দুর্যোগের পর পুনর্বাসন ও পুনর্গঠন, দুর্যোগ প্রতিরোধের
   ব্যবস্থা এবং ভবিষ্যতে যাতে দুর্যোগ না ঘটে সেজন্য অবকাঠামোগত ও
   সামাজিক উন্নয়নের ব্যবস্থা করা।
   এসবের প্রস্তুতিকল্পে বাংলাদেশও বেশ সোচ্চার। আমাদের দেশে
   চিরাচরিতভাবে দুর্যোগ মোকাবেলা বলতে বোঝায় দুর্যোগ ঘটে যাওয়ার
   পর সাহায্য দানের মাধ্যমে তার ক্ষয়ক্ষতি নিরসনের চেষ্টা করা।
   কিন্তু আজ আর এই ধারণা নিয়ে দুর্যোগ মোকাবেলা হচ্ছে না। এর জন্য
   পূর্বপ্রস্তুতি নেওয়া হয়েছে অভিনব পদ্ধতিতে। যেমন-
   ১. দুর্যোগ ঘটার পূর্ব থেকেই প্রস্তুতি গ্রহণ করা এবং সেজন্যে
   বিশেষ ধরনের কর্মীবাহিনী সৃষ্টি এবং জনগণকে প্রশিক্ষিত করে তোলা।
   ২. জাতীয় ভিত্তিতে দুর্যোগ মোকাবেলা করার নীতিমালা পরিকল্পনা ও
   কর্মপদ্ধতি প্রণয়ন।
   ৩. জাতীয় ও স্থানীয় পর্যায়ে বিভিন্ন সংস্থার কার্যক্রমের মধ্যে
   যোগাযোগ ও সমন্বয়ের ব্যবস্থা করা।
   ৪. পরীক্ষিত পদ্ধতির ভিত্তিতে যথাসময়ে সতর্কতা সৃষ্টির আয়োজন।
   ৫. দ্রুত ক্ষয়ক্ষতি ও চাহিদা নিরূপণের ব্যবস্থা করা।
   ৬. তথ্য সরবরাহের ব্যবস্থা উন্নত করা।
   ৭. সামরিক বাহিনীকে বেসরকারি উন্নয়ন সংস্থার কাজে সমন্বয় সাধন
   করা।
   ৮. থানা, জেলা ও ইউনিয়ন পর্যায়ের কমিটি নিয়ে বিশেষ কর্মসূচি গ্রহণ
   করা।
   ৯. দুর্যোগ মোকাবেলায় নিয়োজিত কর্মীবাহিনীর বিশেষ প্রশিক্ষণের
   ব্যবস্থা করা।
   ১০. সর্বোপরি দুর্যোগের সম্ভাব্যতা ও সেগুলোর মোকাবেলা করার
   পদ্ধতি সম্বন্ধে ব্যাপক জনসচেতনতা সৃষ্টি করা।
   দুর্যোগ মোকাবেলায় বাংলাদেশ সরকারের গৃহীত পদক্ষেপ: বাংলাদেশেও
   দুর্যোগ ব্যবস্থাপনার জন্য জাতীয় ভিত্তিতে বিভিন্ন নীতিমালা
   প্রণীত হয়েছে। দুর্যোগ সংক্রান্ত কার্যক্রমের মধ্যে সমন্বয় সাধন,
   গণসচেতনতা বৃদ্ধি, তথ্য সংগ্রহ ও ব্যবস্থাপনা, গবেষণাকর্ম
   পরিচালনা, স্থানীয় ও জাতীয় পর্যায়ে দুর্যোগ প্রস্তুতি ও প্রশমন
   এবং দুর্যোগ ব্যবস্থাপনায় সহায়তা দান প্রভৃতির উদ্দেশে ১৯৯৩ সালে
   গঠিত হয়েছে বাংলাদেশ দুর্যোগ ব্যবস্থাপনা ব্যুরো। দুর্যোগের
   কারণে প্রাণহানি ও সম্পদের ক্ষয়ক্ষতি হ্রাসসহ দুর্যোগ-উত্তরকালে
   জাতীয় সম্পদের সঠিক ব্যবহারের মাধ্যমে স্বনির্ভরতা অর্জন ও টেকসই
   উন্নয়ন নিশ্চিত করাই এর মূল লক্ষ্য।
   উপসংহার: এককালে মানুষের ধারণা ছিল প্রকৃতির ওপর যেকোনো উপায়ে
   আধিপত্য প্রতিষ্ঠাই সবচেয়ে জরুরি। আজ সে ধারণার পরিবর্তন ঘটেছে।
   কেননা দেখা যাচ্ছে, এই আধিপত্য প্রতিষ্ঠার জন্য বন ধ্বংস করে,
   নদীর প্রবাহ বন্ধ করে, পরিবেশের ভারসাম্য বিনষ্ট করে মানুষ নিজের
   জন্যে সমূহ বিপদ ডেকে এনেছে।"
বাংলাদেশের প্রাকৃতিক দুর্যোগ ও তার প্রতিকার,"(সংকেত: ভূমিকা; বাংলাদেশে প্রাকৃতিক দুর্যোগ; বন্যা, ঘূণিঝড় ও জলোচ্ছ্বাস; নদী-ভাঙ্গন; ভূমিকম্প; খরা; দুর্যোগ প্রতিরোধ ব্যবস্থা; বাংলাদেশে দুর্যোগ মোকাবেলা ব্যবস্থা; উপসংহার।)

ভূমিকা: হাজার বছর ধরে প্রকৃতি ধারণ করে আসছে মানুষসহ প্রাণীজগতের সবার প্রয়োজনীয় রসদ। প্রকৃতিকে ব্যবহার করে জীবন সংগ্রামী মানুষ গড়ে তুলেছে সভ্যতা। প্রাণশক্তিতে ভরপুর মানুষ প্রকৃতিতে প্রতিষ্ঠা করেছে নিজের আধিপত্য। প্রাণীজগতের এই আবাসস্থল পৃথিবীর প্রকৃতি বড়ই রহস্যময়। প্রকৃতি নিজের বুকে ধারণ করে আছে প্রানীজগতের বেঁচে থাকার সব উপাদান। আবার এই প্রকৃতিই খেয়ালবশে হয়ে ওঠে বৈরী, প্রমত্ত, উদ্ধত। আকস্মিক বিপর্যয়ে প্রকৃতি মুহূর্তের মধ্যেই তছনছ করে দেয় মানুষের সাজানো সংসার, স্থাপনা, সৌধ। আধুনিক পৃথিবী সভ্যতার চরম শিখরে পৌঁছে গেলেও প্রকৃতিকে এখনো মানুষ বশ মানাতে পারেনি। বিজ্ঞান ও প্রযুক্তির এ যুগেও মানুষ অনেক সময় প্রকৃতির কাছে পুরোপুরি অসহায়। পৃথিবীর সব দেশেই কমবেশি প্রাকৃতিক দুর্যোগ আঘাত করে। বাংলাদেশও এর ব্যতিক্রম নয়।

বাংলাদেশে প্রাকৃতিক দুর্যোগ: পৃথিবীর অন্যান্য দেশগুলোর মতো বাংলাদেশেও প্রাকৃতিক দুর্যোগ আঘাত হানে। ভৌগোলিক অবস্থানের কারণে প্রাকৃতিক বিপর্যয় এখানে নিয়মিত। এদেশের মানুষ তাই অনেকটা অভ্যস্ত এবং পরিচিত এসব দুর্যোগের সাথে। বাংলাদেশের প্রাকৃতিক দুর্যোগসমূহ নিচে বর্ণনা করা হলো-

বন্যা: প্লাবন বা বর্ষার ভয়াল রূপ হলো বন্যা। নদী-মাতৃক বাংলাদেশের বন্যা একটি অন্যতম প্রাকৃতিক দুর্যোগ হিসেবে চিহ্নিত। মৌসুমী বায়ুর প্রভাবে প্রচুর বৃষ্টিপাতের ফলে এদেশের নিম্নাঞ্চল প্লাবিত হয়। কখনো কখনো বন্যা ভয়াবহ রূপ নিয়ে দেশের ব্যাপক জনপদকে প্লাবিত করে। বিগত পাঁচ দশক থেকে বন্যা বাংলাদেশের একটি বার্ষিক ব্যাপারে পরিণত হয়েছে। ১৯৫৪, ’৫৫ ও ’৬৪ সালের বন্যা এদেশের মানুষের মনে এখনো বিভীষিকা রূপে বিরাজমান। ১৯৭০ সালের বন্যা দেশের ব্যাপক অংশ প্লাবিত করে। ১৯৮৮ সালে দেশের ৬৪টি জেলার মধ্যে ৫৩টি জেলাই বন্যা কবলিত হয়। এই বন্যার ক্ষয়ক্ষতি ও দুর্ভোগ ছিল সীমাহীন। ১৯৯৮ সালের বন্যা ফসল হানি, প্রাণহানি, সম্পদের ক্ষয়ক্ষতি ও স্থায়িত্বের দিক থেকে ছিল শতাব্দীর সবচেয়ে ভয়াবহতম প্রাকৃতিক দুর্যোগ। এই বন্যায় ঘরবাড়ি, রাস্তাঘাট, ব্রিজ-কালভার্ট, কৃষি, শিল্পখাতসহ অন্যান্য খাতে ক্ষয়ক্ষতির পরিমাণ কয়েক হাজার কোটি টাকা। ২০০৪ সালের বন্যায় ২২০ জনের প্রাণহানি ঘটে। সরকারি হিসাব মতে এ বন্যায় আর্থিক ক্ষতির পরিমাণ ৪০ হাজার কোটি টাকা।

ঘূর্ণিঝড় ও জলোচ্ছ্বাস: বাংলাদেশে ঘূর্ণিঝড় ও জলোচ্ছ্বাস এক ভয়াবহ প্রাকৃতিক দুর্যোগ। ঘূর্ণিঝড় এক ধরণের উষ্ণ কেন্দ্রিয় লঘুচাপ, যার চতুর্দিকে উষ্ণ ও আর্দ্র বাতাস প্রচন্ডভাবে ঘুরতে থাকে। একটি পূর্ণাঙ্গ ঘূর্ণিঝড় প্রবাহিত হওয়ার সময় অতিক্রান্ত এলাকায় তিন ধরণের প্রভাব বিস্তার করে। ক) প্রবল বাতাস, খ) বন্যা ও গ) জলোচ্ছ্বাস। ঘূর্ণিঝড়ের সময় সমুদ্রের পানি স্ফীত হয়ে ঘূর্ণিঝড়ের সঙ্গে উপকূলের কাছাকাছি যে উঁচু ঢেউয়ের সৃষ্টি করে তাকেই জলোচ্ছ্বাস বলা হয়। ঘূর্ণিঝড় উপকূল অতিক্রম করার সময় উঁচু জলোচ্ছ্বাস উপকূলবর্তী এলাকার অসংখ্য প্রাণহানি ও সম্পদের বিনাশের কারণ হয়ে দাঁড়ায়। ১৯৭০ সালে বাংলাদেশের দক্ষিণাঞ্চলের উপর দিয়ে প্রবাহিত ঘূর্ণিঝড় ও জলোচ্ছ্বাসে ৫ লক্ষ লোকের মৃত্যু হয়। ১৯৯১ সালে একই প্রাকৃতিক দুর্যোগে চট্টগ্রাম ও কক্সবাজার সমুদ্র উপকূলে দেড় লাখ লোকের প্রাণহানি ঘটে, গৃহহীন হয় লক্ষ লক্ষ মানুষ। জলোচ্ছ্বাসের সময় খাদ্য, আসবাবপত্র ও অন্যান্য দ্রব্যাদি বানের জলে ভেসে যায়। গাছ-পালা উৎপাটিত হয়, জমির ফসল বিনষ্ট হয়, পশুপাখি প্রাণ হারায়, জলাশয় ও নলকূপের পানি দুষিত হয়ে জনজীবনের বিপর্যয় ডেকে আনে। ২০০৭ সালের নভেম্বর মাসে বঙ্গোপসাগরে সৃষ্টি ঘূণিঝড় সিডর বাংলাদেশে মারাত্মক দুর্যোগপূর্ণ পরিস্থিতির সৃষ্টি করে। এতে প্রায় এক হাজার লোকের প্রাণহানি ঘটে। ছয় লক্ষ টনেরও বেশি ধান নষ্ট হয়, ছিয়ানব্বই হাজার ঘরবাড়ি ধ্বংস এবং একুশ হাজার হেক্টর জমির ফসল নষ্ট হয়। এছাড়া সুন্দরবনের অনেক প্রাণী মারা যায়। এছাড়া ২০০৯ সালের মে মাসে উত্তর ভারত মহাসাগরে জন্ম নেয়া ঘূর্ণিঝড় আইলার আঘাতে বাংলাদেশের উপকূলীয় অঞ্চলে ব্যাপক ক্ষয়ক্ষতি হয়। প্রায় দুই লক্ষ একর জমি লোনা পানিতে তলিয়ে যায়। খুলনা, সাতক্ষীরার উপকূলীয় অঞ্চলে প্রাণ হারায় প্রায় দুইশত মানুষ। ৮০টি পরিবারের প্রায় ৫০০ মানুষ হয় গৃহহীন।

নদী ভাঙ্গন: নদী-মাতৃক বাংলাদেশে অসংখ্য ছোট-বড় নদী জালের মতো বিস্তৃত হয়ে আছে। বর্ষা মৌসুমে প্রতিটি নদীই খরস্রোতা ও বেগবান হয়। নদীর চিরন্তন ধর্মই হলো একূল ভেঙে ওকূল গড়া। এ দেশের বড় বড় নদীসমূহ যেমন পদ্মা, মেঘনা, যমুনা, ব্রহ্মপুত্র বর্ষা মৌসুমে ভয়ঙ্কর সর্বনাশা রূপ ধারণ করে। প্রতি বছরই নদীর ভাঙনে প্রচুর সম্পদ, স্থলভূমি ও জনপদ নদীগর্ভে বিলীন হয়ে যায়। নদীমাতৃক বাংলাদেশে নদী-ভাঙন এক সর্বনাশা প্রাকৃতিক দুর্যোগ। এ দুর্যোগে প্রতি বছরই বহুলোক ঘরবাড়ি, বসত-ভিটা, জমি-জমা হারিয়ে নিঃস্ব হয়ে উদ্বাস্তু জীবন যাপন করছে।

ভূমিকম্প: বাংলাদেশে এ পর্যন্ত বড় ধরণের কোনো ভূমিকম্প হয়নি। তবে বহুবার হালকা কম্পন অনুভূত হয়েছে। রিখটার স্কেলে এ কম্পন বিপদসীমা না পেরোলেও গবেষকগণ এ দেশে শক্তিশালী ভূমিকম্পের আশঙ্কা করছেন। এখানে হালকা ভূমিকম্প এতো নিয়মিত হচ্ছে যে, যেকোনো সময় বড় ধরণের ভূমিকম্প হতেও পারে। এ সময়ে মানুষ তাই সবচেয়ে বেশি শঙ্কিত সম্ভাব্য ভূমিকম্পের জন্য। কারণ এদেশের নগর পরিকল্পনা ও ভূমি মোটেও ভূমিকম্প প্রতিরোধসম্পন্ন নয়। একটু জোরে কম্পন হলেই ক্ষয়ক্ষতির মাত্রা চরমে পৌঁছে যাবে।

খরা: দুঃখের বিষয় হলেও সত্য যে, নদীবহুল হওয়া সত্ত্বেও বাংলাদেশের বিশাল এলাকা প্রতিবছর খরায় আক্রান্ত হচ্ছে। বাংলাদেশের উত্তরাঞ্চলের নদীগুলো প্রায় শুকিয়ে গেছে। এর প্রভাবে প্রায় পুরো উত্তরাঞ্চলে সেচের অভাব পড়েছে। মাটিতে পানির পরিমাণ কমে যাওয়াতে সেখানে মরুভূমির লক্ষণ দেখা দিচ্ছে। প্রতি বছরই বিপুল পরিমাণ ফসল নষ্ট হচ্ছে খরায়। এতে খাবারের প্রকট সংকট দেখা দিচ্ছে, মঙ্গায় মারা যাচ্ছে অনেক মানুষ।

দুর্যোগ প্রতিরোধ ব্যবস্থা: প্রাকৃতিক দুর্যোগের ব্যাপারে আমরা অনেকটা অসহায়। যেমন- ভূমিকম্প বা জলোচ্ছ্বাস ঠেকানোর ক্ষমতা আমাদের নেই। কিন্তু যথাযথ পূর্বপ্রস্তুতি, উদ্ধার তৎপরতা ও দুর্যোগ পরবর্তী কার্যক্রমের মাধ্যমে ক্ষয়ক্ষতি সহনীয় পর্যায়ে আনা যায়। প্রাকৃতিক দুর্যোগের সম্ভাবনা কমানো ও ক্ষয়-ক্ষতি সহনীয় পর্যায়ে আনার জন্য কিছু প্রস্তাবিত পদক্ষেপ হলো-

- অগভীর নদী ড্রেজিং করতে হবে।

- ঝুঁকিপূর্ণ নদীর তীরে বাঁধ নির্মাণ করতে হবে।

- সম্ভাব্য দুর্যোগের ব্যাপারে ব্যাপক প্রচার চালাতে হবে।

- যথাযথভাবে দুর্যোগ মোকাবেলার পরিকল্পনা করতে হবে।

- রাস্তাঘাট মজবুত করে বানাতে হবে।

- জনগণকে দুর্যোগ মোকাবেলায় সচেতন করে তুলতে হবে।

- দুর্যোগ পরবর্তী ত্রাণ দ্রুত ভুক্তভোগীদের কাছে পৌঁছাতে হবে।

- প্রয়োজনীয় আশ্রয় কেন্দ্র নির্মাণ করতে হবে।

উপরের ব্যবস্থাগুলো গ্রহণ করা হলে দুর্যোগে ক্ষয়-ক্ষতির পরিমাণ অনেক কমবে বলে আশা করা যায়। এসবের জন্য অবশ্যই জাতীয় দুর্যোগ মোকাবেলার পরিকল্পনা থাকতে হবে। সেই সাথে লাগবে আগাম প্রস্তুতি।
বাংলাদেশে দুর্যোগ মোকাবেলা ব্যাবস্থা: প্রতি বছর ছোট-বড় দুর্যোগের সাথে লড়তে হয় বাংলাদেশকে। তাই এদেশে যথাযথ দুর্যোগ প্রতিরোধ ব্যবস্থা থাকা আবশ্যক, বাংলাদেশ ইতোমধ্যে বেশ কিছু পদক্ষেপ নিয়েছে। এগুলো হলো:-

- ১৯৯৫ সালে বাংলাদেশ জাতীয় পরিবেশ ব্যবস্থাপনা কর্ম পরিকল্পনা গৃহীত হয়েছে। এতে দুর্যোগ ব্যবস্থাপনা নীতিমালা নির্ধারণ করা হয়েছে।

- নদী শাসনের মাধ্যমে বন্যা প্রতিরোধের জন্য Flood Action Plan প্রকল্প গ্রহণ করা হয়েছে। যেখানে দুর্যোগ ব্যবস্থাপনার বিষয় অন্তর্ভুক্ত রয়েছে।

- উপকূলীয় ঘূর্ণিঝড় পুনর্বাসন প্রকল্পে দুর্যোগ ব্যবস্থাপনা কর্মসূচির ওপর জোর দেওয়া হয়েছে।

- বহু সংখ্যক উপকূলীয় আশ্রয় কেন্দ্র নির্মাণ করা হয়েছে।

- উপকূলীয় বনায়ন প্রকল্প গ্রহণ করা হয়েছে।

- দুর্যোগ ব্যবস্থাপনা কাজ সমন্বয় করার জন্যে দুর্যোগ ব্যবস্থাপনা ব্যুরো প্রতিষ্ঠিত হয়েছে।

- দুর্যোগের ক্ষয়ক্ষতি কমানোর জন্যে ব্যাপক প্রচার করা হচ্ছে জনগণের সচেতনতা সৃষ্টির জন্যে।

উপসংহার: ভৌগোলিক অবস্থান এবং বিশেষ বৈশিষ্ট্যপূর্ণ জলবায়ুর কারণে বাংলাদেশে প্রতি বছরই কোনো না কোনো প্রাকৃতিক দুর্যোগ আঘাত হানে। বর্তমানে প্রাকৃতিক দুর্যোগের বিপুল ক্ষয়ক্ষতি এড়াবার পক্ষে আন্তর্জাতিক সম্প্রদায় দুর্যোগ মোকাবেলার দিকটিকে বিশেষভাবে গুরুত্ব দিচ্ছে। প্রাকৃতিক দুর্যোগসমূহ পুরোপুরি প্রতিরোধ ও নিয়ন্ত্রণ করা সম্ভব না হলেও এগুলো মোকাবেলার উপায় জানা থাকলেও জীবন ও সম্পদের ক্ষয়ক্ষতির পরিমাণ অনেকাংশে কমিয়ে আনা সম্ভব।
"
বাংলাদেশের প্রাকৃতিক দুর্যোগ ও তার প্রতিকার,"ভূমিকা : প্রকৃতপক্ষে ভৌগোলিক অবস্থানগত কারণেই বাংলাদেশ
   প্রাকৃতিক দুর্যোগে বেশি আক্রান্ত হয়। নানা প্রাকৃতিক দুর্যোগ
   যেন এ দেশের মানুষের নিত্যসঙ্গী। দেশটি নদীবাহিত পলিমাটিতে তৈরি
   একটি বদ্বীপ। বিশাল গঙ্গা-যমুনা-মেঘনার প্রবাহ মিলিয়ে সাত শত
   নদ-নদী বয়ে গেছে এ দেশের ওপর দিয়ে। তার ওপর এ দেশের দক্ষিণাংশজুড়ে
   রয়েছে বঙ্গোপসাগর- যার আকার অনেকটা ওল্টানো ফানেলের মতো। ফলে
   সাগরে ঝড় উঠলেই প্রবল দক্ষিণা হাওয়ার তোড়ে সমুদ্রের লোনা পানি
   উঁচু হয়ে গড়িয়ে পড়ে নিচু উপক‚লে। এতে সৃষ্টি হয় প্রাকৃতিক
   দুর্যোগ। বন্যা, ঝড়-ঝঞ্ঝা, টর্নেডো, সাইক্লোন- তার সঙ্গে
   নদীভাঙন, জলোচ্ছাস ও জমিতে লবণাক্ততার আক্রমণ-এসব প্রায় প্রতিবছর
   লেগেই আছে। এমনি নানা দুর্যোগ এ দেশের মানুষের সুন্দর ভবিষ্যতের
   স্বপ্নকে তছনছ করে দেয়।

   বাংলাদেশে প্রাকৃতিক দুর্যোগ : বাংলাদেশ ভৌগোলিক অবস্থানগত
   কারণেই দুর্যোগপ্রবণ এলাকা। আমাদের দেশ নদীমাতৃক ও সমতল।
   সমুদ্রপৃষ্ঠে থেকে সামান্য উঁচু এ দেশে প্রায় প্রতিবছর কোনো না
   কোনো প্রাকৃতিক দুর্যোগ হানা দেয়। নিম্নে বাংলাদেশের কয়েকটি
   প্রাকৃতিক দুর্যোগের পরিচয় তুলে ধরা হলো -

   বন্যা : আমাদের দেশ একটি সমতল ভূমি, এর বুক চিরে প্রবাহিত হচ্ছে
   অসংখ্য নদ-নদী। হিমালয় ও অন্যান্য পর্বতে অতিরিক্ত বৃষ্টিপাত ও
   বরফগলা পানি নেমে আসার কারণে আমাদের নদ-নদীগুলো ধারণক্ষমতা হারায়।
   ফলে নদীর তীর উপচে মূল ভ‚খণ্ড প্লাবিত হয়। ১৯৭৪ সালের বন্যার
   কারণে ফসলহানিতে ভয়ংকর দুর্ভিক্ষে অসংখ্য মানুষ প্রাণ হারায়। ১৯৮৮
   ও ২০০৭ সালের বন্যা সবচেয়ে ভয়াবহতম। এতে দেশের ৬৪টি জেলার মধ্যে
   ৫০/৫৪টি জেলাই প্লাবিত হয়।

   জলোচ্ছাস : বাংলাদেশের উপকূলীয় অঞ্চলে জলোচ্ছাস একটি ভয়াবহ
   দুর্যোগ। ১৯৬০, ১৯৭০, ১৯৮৫, ১৯৯১ ও ১৯৯৭ সালের জলোচ্ছাস ছিল
   বিভীষিকাময়। ১৯৭০ সালের সামুদ্রিক ঘূর্ণিঝড় উপক‚লীয় বিশাল এলাকাকে
   পরিণত করেছিল মৃত্যুপুরীতে। এ জলোচ্ছাসে ৫ লাখের বেশি মানুষের
   প্রাণহানি ঘটে। ১৯৮৫ সালের ঘূর্ণিঝড়ে উড়িরচর নামক জনপদ
   সম্পূর্ণরূপে বিধ্বস্ত হয়ে বিরান ভূমিতে পরিণত হয়। ১৯৯১ সালের ২৯
   এপ্রিল সবচেয়ে মারাত্মক জলোচ্ছাসটি বাংলাদেশে আঘাত হানে। এতে
   দেশের ১৬টি জেলার ৪৭টি উপজেলা মারাত্মক ক্ষতিগ্রস্ত হয়। এই
   জলোচ্ছাসে পানি ২০ ফুট উঁচু হয়ে উপকূলে আঘাত হানে। এতে উপকূলীয়
   অঞ্চলে প্রায় চার লক্ষাধিক মানুষ ও প্রাণী প্রাণ হারায়।

   মৌসুমি ঝড় : গ্রীষ্মকাল বাংলাদেশে মৌসুমি ঝড়ের সময়। গ্রীষ্মকালে
   প্রায় প্রতিদিনই কোনো না কোনো স্থানে কালবৈশাখী ঝড় হয়। এ সময়
   মুহূর্তের তাণ্ডবে সব কিছু লণ্ডভণ্ড হয়ে যায়। ১৯৮৯ সালে
   মানিকগঞ্জের সাটুরিয়ায় এবং ১৯৯১ সালে খুলনায় প্রলয়ঙ্করী ঘূর্ণিঝড়ে
   ব্যাপক ক্ষয়ক্ষতি হয়। ঘূর্ণিঝড়ের কবলে সমগ্র এলাকা মুহূর্তেই
   বিধ্বস্ত জনপদে পরিণত হয়। ২০০২ সালে ব্রাহ্মণবাড়িয়া জেলায় এবং
   ২০০৪ সালে নেত্রকোনা জেলায় ভয়ংকর ঝড়ে বিশাল এলাকা জুড়ে ধ্বংসলীলা
   চলে।

   নদীভাঙন : বাংলাদেশ নদীমাতৃক দেশ। নদীর যেমন দান রয়েছে এ দেশে,
   তেমনি রয়েছে ধ্বংসলীলাও। প্রতিবছর নদীভাঙনে লাখ লাখ মানুষ সর্বস্ব
   হারিয়ে পথের ভিখারিতে পরিণত হচ্ছে। জামালপুর, বগুড়া, গাইবান্ধা,
   সিরাজগঞ্জ, পাবনা, চাঁদপুর নদীভাঙনে সবচেয়ে বেশি ক্ষতিগ্রস্ত হয়।
   সর্বগ্রাসী পদ্মার গ্রাসে অসংখ্য জনপদ বিলীন হয়ে গেছে অবলীলায়।

   ভূমিকম্প : বাংলাদেশ সুনিশ্চিতভাবে ভূমিকম্প বলয়ে অবস্থিত। যেকোনো
   মুহূর্তে আমাদের দেশে ভ‚মিকম্পে ব্যাপক ক্ষতি সাধিত হতে পারে।
   বিশেষত ঢাকা, চট্টগ্রাম ও ব্রহ্মপুত্র অববাহিকায় তীব্র ভ‚মিকম্প
   হতে পারে। বাংলাদেশে যদিও এ পর্যন্ত বড় কোনো ভূমিকম্প হয়নি, তবে
   বড় কোনো ভূমিকম্প হলে যে ক্ষয়ক্ষতি হবে তা কল্পনাতীত।

   দুর্যোগ প্রতিরোধের উপায় : প্রাকৃতিক দুর্যোগ একটি অভিশাপ। এ
   অভিশাপ থেকে মুক্তির উদ্দেশ্যে বিশ্বজুড়ে চলছে ব্যাপক প্রস্তুতি।
   এসব প্রস্তুতির মধ্যে পড়ে আগাম সতর্কতা, দুর্যোগকালে ক্ষয়ক্ষতির
   প্রশমন, দুর্যোগের পর পুনর্বাসন ও পুনর্গঠন, দুর্যোগ প্রতিরোধের
   ব্যবস্থা এবং ভবিষ্যতে যাতে দুর্যোগ না ঘটে সেজন্য অবকাঠামোগত ও
   সামাজিক উন্নয়নের ব্যবস্থা করা। এসবের প্রস্তুতিকল্পে বাংলাদেশও
   বেশ সোচ্চার। আমাদের দেশে চিরাচরিতভাবে দুর্যোগ মোকাবেলা বলতে
   বোঝায় দুর্যোগ ঘটে যাওয়ার পর সাহায্য দানের মাধ্যমে তার
   ক্ষয়ক্ষতি নিরসনের চেষ্টা করা। কিন্তু আজ আর এই ধারণা নিয়ে
   দুর্যোগ মোকাবেলা হচ্ছে না। এর জন্য পূর্বপ্রস্তুতি নেওয়া হয়েছে
   অভিনব পদ্ধতিতে। যেমন -

   ১. দুর্যোগ ঘটার পূর্ব থেকেই প্রস্তুতি গ্রহণ করা এবং সেজন্যে
   বিশেষ ধরনের কর্মীবাহিনী সৃষ্টি এবং জনগণকে প্রশিক্ষিত করে তোলা।

   ২. জাতীয় ভিত্তিতে দুর্যোগ মোকাবেলা করার নীতিমালা পরিকল্পনা ও
   কর্মপদ্ধতি প্রণয়ন।

   ৩. জাতীয় ও স্থানীয় পর্যায়ে বিভিন্ন সংস্থার কার্যক্রমের মধ্যে
   যোগাযোগ ও সমন্বয়ের ব্যবস্থা করা।

   ৪. পরীক্ষিত পদ্ধতির ভিত্তিতে যথাসময়ে সতর্কতা সৃষ্টির আয়োজন।

   ৫. দ্রুত ক্ষয়ক্ষতি ও চাহিদা নিরূপণের ব্যবস্থা করা।

   ৬. তথ্য সরবরাহের ব্যবস্থা উন্নত করা।

   ৭. সামরিক বাহিনীকে বেসরকারি উন্নয়ন সংস্থার কাজে সমন্বয় সাধন
   করা।

   ৮. থানা, জেলা ও ইউনিয়ন পর্যায়ের কমিটি নিয়ে বিশেষ কর্মসূচি গ্রহণ
   করা।

   ৯. দুর্যোগ মোকাবেলায় নিয়োজিত কর্মীবাহিনীর বিশেষ প্রশিক্ষণের
   ব্যবস্থা করা।

   ১০. সর্বোপরি দুর্যোগের সম্ভাব্যতা ও সেগুলোর মোকাবেলা করার
   পদ্ধতি সম্বন্ধে ব্যাপক জনসচেতনতা সৃষ্টি করা।

   দুর্যোগ মোকাবেলায় বাংলাদেশ সরকারের গৃহীত পদক্ষেপ : বাংলাদেশেও
   দুর্যোগ ব্যবস্থাপনার জন্য জাতীয় ভিত্তিতে বিভিন্ন নীতিমালা
   প্রণীত হয়েছে। দুর্যোগ সংক্রান্ত কার্যক্রমের মধ্যে সমন্বয় সাধন,
   গণসচেতনতা বৃদ্ধি, তথ্য সংগ্রহ ও ব্যবস্থাপনা, গবেষণাকর্ম
   পরিচালনা, স্থানীয় ও জাতীয় পর্যায়ে দুর্যোগ প্রস্তুতি ও প্রশমন
   এবং দুর্যোগ ব্যবস্থাপনায় সহায়তা দান প্রভৃতির উদ্দেশে ১৯৯৩ সালে
   গঠিত হয়েছে বাংলাদেশ দুর্যোগ ব্যবস্থাপনা ব্যুরো। দুর্যোগের
   কারণে প্রাণহানি ও সম্পদের ক্ষয়ক্ষতি হ্রাসসহ দুর্যোগ-উত্তরকালে
   জাতীয় সম্পদের সঠিক ব্যবহারের মাধ্যমে স্বনির্ভরতা অর্জন ও টেকসই
   উন্নয়ন নিশ্চিত করাই এর মূল লক্ষ্য।

   উপসংহার : এককালে মানুষের ধারণা ছিল প্রকৃতির ওপর যেকোনো উপায়ে
   আধিপত্য প্রতিষ্ঠাই সবচেয়ে জরুরি। আজ সে ধারণার পরিবর্তন ঘটেছে।
   কেননা দেখা যাচ্ছে, এই আধিপত্য প্রতিষ্ঠার জন্য বন ধ্বংস করে,
   নদীর প্রবাহ বন্ধ করে, পরিবেশের ভারসাম্য বিনষ্ট করে মানুষ নিজের
   জন্যে সমূহ বিপদ ডেকে এনেছে। তাই আজ প্রকৃতির ওপর আধিপত্য নয়,
   মানুষ গড়ে তুলতে চাইছে প্রকৃতির সঙ্গে মৈত্রীর সম্বন্ধ। আর চেষ্টা
   করছে প্রকৃতির ভারসাম্য বজায় রেখে প্রকৃতির সহায়তায় তার নিজের
   জীবনধারাকে আগামী দিনের সুন্দর ভবিষ্যতের দিকে এগিয়ে নিয়ে যেতে।
"
বাংলাদেশের প্রাকৃতিক দুর্যোগ ও তার প্রতিকার ,"[ সংকেত : ভূমিকা; প্রাকৃতিক দুর্যোগ; বাংলাদেশের অবস্থান এবং দুর্যোগ; প্রাকৃতিক দুর্যোগের কারণ, বাংলাদেশের প্রাকৃতিক দুর্যোগ; বন্যা; সাইক্লোন ও জলােচ্ছাস; ঝড়-ঝঞা; অনাবৃষ্টি বা খরা; নদী ভাঙন; ভূমিকম্প; লবণাক্ততা; প্রাকৃতিক দুর্যোগ প্রতিরােধের উপায় বা দুর্যোগ মােকাবিলা করার উপায়; দুর্যোগ মােকাবিলায় বিভিন্ন সংস্থা; দুর্যোগ মােকাবিলায় সরকারের গৃহীত ব্যবস্থাবলি; উপসংহার । ]

ভূমিকা : প্রাকৃতিক সৌন্দর্যের অপূর্ব লীলাভূমি বাংলাদেশ পৃথিবীর অন্যতম বৃহৎ ব-দ্বীপ। নানা প্রাকৃতিক দুর্যোগ এদেশের মানুষের নিত্যসঙ্গী। প্রায় প্রতিবছর কোনাে না কোনাে প্রাকৃতিক দুর্যোগ এদেশের জনজীবনকে বিপর্যস্ত করে দেয়। 

প্রাকৃতিক দুর্যোগ : যেসব ঘটনা মানুষের স্বাভাবিক জীবনধারাকে ব্যাহত করে, মানুষের সম্পদ ও পরিবেশের মারাত্মক ক্ষতিসাধন করে এবং যার জন্য আক্রান্ত জনগােষ্ঠীকে জাতীয় ও আন্তর্জাতিক ভাবে ব্যতিক্রমধর্মী প্রচেষ্টার মাধ্যমে মােকাবিলা করতে হয় তাদের দুর্যোগ বলে । আর প্রাকৃতিক কারণে সৃষ্ট দুর্যোগকে প্রাকৃতিক দুর্যোগ বলা হয়।

বাংলাদেশের অবস্থান এবং দুর্যোগ : হিমালয় ও ভারত থেকে নেমে আসা ৫৪টি নদী, বিশাল পদ্মা, মেঘনা, যমুনা, ব্রহ্মপুত্র, তিস্তার প্রবাহের সাথে মিশে শত শত নদী বয়ে গেছে এদেশের ওপর দিয়ে। নদী মিশেছে সাগরে। মূলত নদীবাহিত পলিমাটিতে তৈরি একটি বদ্বীপ এই বাংলাদেশ। এর সঙ্গে মিলেছে বঙ্গোপসাগর থেকে ওঠা উপকূলীয় অঞ্চল এবং দ্বীপসমূহ। বাংলাদেশের দক্ষিণাংশ জুড়ে রয়েছে বঙ্গোপসাগর । ফলে সাগরে ঝড় উঠলে তা প্রবল বেগে ধেয়ে আসে উপকূলে। সঙ্গে ভয়ংকর জলােচ্ছাস ৮/১০ ফট উচ হয়ে আছড়ে পড়ে, মুহূর্তে ভাসিয়ে নিয়ে যায় উপকূলীয় অঞ্চলের বাড়িঘর


মানুষ, গবাদিপশু ও ফসলের ব্যাপক ক্ষতি হয় ভেঙে পড়ে গাছপালা । ঐসব অঞ্চল পরিণত হয় এক বীভৎস মৃত্যুপুরীতে। যারা বেঁচে থাকে তাদের হাহাকারে আর স্বজন হারানাের বেদনায় আকাশ-বাতাস ভারি হয়ে ওঠে। সর্বস্ব হারানাে নিঃস্ব মানুষগুলাের বেঁচে থাকাই যেন কঠিন হয়ে দাঁড়ায়।



 প্রাকতিক দুর্যোগের কারণ : পরিবেশ দূষণে জলবায়ু পরিবর্তনের ফলে পৃথিবীর বহু দেশে সৃষ্টি হচ্ছে এই প্রাকৃতিক দুর্যোগ। তবে শতকরা ২০ থেকে ২৫ ভাগ জলবায়ু পরিবর্তন প্রাকৃতিক কারণে হয়তাে হতে পারে। তবে বেশিরভাগ পরিবর্তন হচ্ছে মনুষ্য সৃষ্ট। বিশেষজ্ঞরা বলেছেন, জলবায়ু পরিবর্তনের জন্য সবচেয়ে বেশি দায়ী শিল্পোন্নত দেশগুলাে। এদের অতি ভােগবিলাসিতা ও যন্ত্রনির্ভরশীলতার জন্য পৃথিবীতে গ্রিন হাউস গ্যাসের পরিমাণ বেড়ে যাচ্ছে। এসব দেশের কলকারখানা ও গাড়ি থেকে অতিমাত্রায় কার্বন ডাইঅক্সাইড নিঃসরণের ফলে বায়ুমণ্ডলের ওজোন স্তর ক্ষয় হয়ে যাচ্ছে। সেই সঙ্গে বাড়ছে তাপমাত্রা তাতে মেরু অঞ্চল ও বিভিন্ন পর্বতে জমে থাকা বরফ গলে সমুদ্রপৃষ্ঠের উচ্চতা বাড়ছে। সমুদ্র ও নদীর কম্পন বাড়ছে ফলে নদী ও সমুদ্রের উপকূলে ভাঙনের হারও বেড়ে যাচ্ছে। বাংলাদেশসহ বিশ্বের দরিদ্র দেশগুলাে জলবায়ু পরিবর্তনের ফলে সবচেয়ে বেশি ক্ষতিগ্রস্ত হচ্ছে । জলবায়ু পরিবর্তন ও অপরিকল্পিত উন্নয়ন কর্মকাণ্ডের কারণে দেশের বেশিরভাগ নদী শুকিয়ে যাচ্ছে । পলি জমে বেশকিছু নদী দেশের মানচিত্র থেকে হারিয়ে গেছে। দেশের প্রধান নদীগুলাে বিভিন্ন স্থানে এসে ভরাট হয়ে যাচ্ছে। পদ্মা, মেঘনা, ব্রহ্মপুত্র ও যমুনার মাধ্যমে হিমালয় থেকে ভারত হয়ে বাংলাদেশের নদীগুলােতে পানি এলেও এগুলাের স্রোতধারা অনেকটা কমে গেছে । ব্রহ্মপুত্রের অবস্থা অত্যন্ত নাজুক। পদ্মার বুকেও বিভিন্ন স্থানে চর পড়ে নদী ভরাট হয়ে যাচ্ছে। ফারাক্কার প্রভাবে গত তিন দশকে বাংলাদেশের ৮০টি নদীর ওপর মারাত্মক প্রভাব পড়েছে। এক সময়ের খরস্রোতা নদী হিসেবে পরিচিত দেশের ১৭টি নদী মরা নদীতে পরিণত হয়েছে। আরও ৮টি নদী মৃতপ্রায়। এসব নদী ড্রেজিং করে সচল করারও কোনাে ব্যবস্থা নেওয়া হয় না। ফলে বর্ষাকালে নদীর উপচে পড়া পানি প্লাবিত করে ফসলের মাঠ, জনবসতি। প্রতি বছরই বন্যা এদেশের নিয়তি হয়ে দাঁড়িয়েছে। বন উজাড় করাও প্রাকৃতিক দুর্যোগের আরেকটি কারণ। প্রত্যেক দেশের মােট আয়তনের ২৫% বনাঞ্চল থাকা যেখানে প্রয়ােজন সেখানে বাংলাদেশে সরকারি হিসাবে মাত্র ১৬% ভাগ বনাঞ্চল রয়েছে।



বাংলাদেশের প্রাকৃতিক দুর্যোগ : নদ-নদী, বন-বনানী, এল নিনাে ও লা-নিনার (প্রশান্ত মহাসাগরের পূর্ব উপকূলে ঘটে যাওয়া এনসো (ENSO) চক্রের দুটি বিপরীত অবস্থা হল এল নিনো ও লা নিনা।) প্রভাবে এদেশে বিভিন্ন ধরনের প্রাকৃতিক দুর্যোগ প্রতিনিয়ত হানা দেয়। এসব প্রাকৃতিক দুর্যোগের মধ্যে উল্লেখযােগ্য হলাে : বন্যা, সাইক্লোন, জলােচ্ছ্বাস, ঝড়-ঝঞা, খরা, নদী ভাঙন, ভূমিকম্প, লবণাক্ততা ইত্যাদি।



বন্যা : প্লাবন বা বর্ষার ভয়াল রূপ হলাে বন্যা। বন্যার করাল গ্রাসে মানুষের স্বাভাবিক জীবনযাত্রা বিপন্ন হয়ে যায় । অসংখ্য মানুষ ও গৃহপালিত পশু প্রাণ হারায়, ঘর-বাড়ি ও কৃষিফসল বিনষ্ট হয়। বিগত চার দশক থেকে বন্যা বাংলাদেশের একটি বার্ষিক সমস্যায়। পরিণত হয়েছে। ১৯৪৫ ও ১৯৫৫ সালের বন্যা মানুষের মনে এখনও বিভীষিকারূপে বিরাজ করছে। ১৯৬৪ সালের বন্যায় সারা দেশ প্লাবিত হয়েছিল। ১৯৭০ সালেও দেশের লক্ষ লক্ষ মানুষ ক্ষতিগ্রস্ত হয়। ১৯৭৪ ও ১৯৮৮ সালের বন্যায় দেশের মারাত্মক ক্ষতি সাধিত হয়েছে। ১৯৯৮ সালের বন্যাও ছিল ভয়াবহ। এসব বন্যায় ব্যাপক প্রাণহানিসহ ফসল ও সম্পদের প্রচুর ক্ষতি সাধিত হয় । শতাব্দীর সবচেয়ে ভয়াবহ বন্যা হয় ১৯৯৮ সালে। এ দীর্ঘস্থায়ী মহাপ্লাবনে দেশের বহু ক্ষেতের ফসল, ঘর-বাড়ি ও মূল্যবান সম্পদের। মারাত্মক ক্ষতি হয়। স্মরণকালের ইতিহাসে সবচেয়ে ভয়াবহ হলাে ২০০৪ সালের বন্যা। এ বন্যায় দেশের সার্বিক ক্ষয়ক্ষতির পরিমাণ প্রায় ৪২ হাজার কোটি টাকা।



সাইক্লোন ও জলােচ্ছ্বাস : সাইক্লোন ও জলােচ্ছ্বাস এক ভয়াবহ প্রাকৃতিক দুর্যোগ । এ দুর্যোগ প্রায় প্রতি বছরই বাংলাদেশে কম-বেশি আঘাত হানে। বাংলাদেশে সংঘটিত প্রাকৃতিক দুর্যোগের মধ্যে ১৯৭০, ১৯৯১, ২০০৭ সালে দেশের দক্ষিণাঞ্চলের ওপর দিয়ে বয়ে যাওয়া স্মরণকালের সাইক্লোন ও জলােচ্ছ্বাস ছিল খুবই ভয়াবহ। এসব সাইক্লোন ও জলােচ্ছ্বাসে ১৯৭০ সালে প্রায় ৫ লাখ, ১৯৯১ সালে প্রায় দেড় লাখ এবং ২০০৭ সালে প্রায় লক্ষাধিক লােকের প্রাণহানি ঘটে। আশ্রয়চ্যুত হয় লক্ষ লক্ষ নারী-পুরুষ। এ সাইক্লোন ও জলােচ্ছ্বাসের ফলে ফসলের ব্যাপক ক্ষতিসহ যােগাযােগ ব্যবস্থা বিচ্ছিন্ন হয়ে যায়, ল ভন্ড হয়ে যায় সবকিছু। ফলে মানুষ পতিত হয় অবর্ণনীয় দুঃখ-দুর্দশায়।



ঝড়-ঝঞা : গ্রীষ্মকালে মৌসুমি বায়ুর প্রভাবে আমাদের দেশে প্রতি বছরই অনেক ঝড়-ঝঞা সংঘটিত হয়ে থাকে। এসব ঝড় সাধারণত বৈশাখ ও আশ্বিন মাসে হয়। ঝড়ের তাণ্ডব নৃত্যে এদেশের প্রচুর ঘর-বাড়ি এবং খেতের ফসলের ব্যাপক ক্ষতি সাধিত হয়।

অনাবৃষ্টি বা খরা : বাংলাদেশ কৃষিপ্রধান দেশ। এদেশের কৃষিব্যবস্থা সম্পূর্ণ প্রকৃতির ওপর নির্ভরশীল । কিন্তু প্রকৃতির হেয়ালিপনার। শিকার এদেশ প্রায় প্রতি বছরই অনাবৃষ্টি বা খরার মতাে মারাত্মক প্রাকৃতিক দুর্যোগের কবলে পতিত হয়। খরার প্রচণ্ড তাপদাহে মাঠঘাট ফেটে চৌচির হয়ে যায়। বৈশাখ-জ্যৈষ্ঠ মাসে সংঘটিত খরার প্রকোপে ব্যাপক ফসলাদিসহ জনজীবন অতিষ্ঠ হয়ে ওঠে। খরার হিংস্র থাবার ফলে দেখা দেয় খাদ্যাভাব ও বিভিন্ন রােগ-শােক।



নদী ভাঙন : নদীমাতৃক বাংলাদেশের বুক চিরে বয়ে গেছে হাজারাে ছােটো-বড়াে নদী। নদীর ধর্মই হলাে— এপাড় ভেঙে ওপাড় গড়া। কিন্তু নদীর এ সর্বনাশা ভাঙন এক মারাত্মক প্রাকৃতিক দুর্যোগ । প্রতি বছরই এদেশের প্রচুর সম্পদ নদীগর্ভে বিলীন হয়ে যায় । এ দুর্যোগের কবলে পড়ে এদেশের বহু লােককে তাদের ঘর-বাড়ি, ধন-সম্পদ হারিয়ে উদ্বাস্তু জীবনযাপন করতে হয়।

ভূমিকম্প : প্রাকৃতিক দুর্যোগের এক ভয়াবহ রূপ হলাে ভূমিকম্প। বিভিন্ন কারণে এদেশে মাঝে মাঝে ছােটো-বড়াে ভূমিকম্প আঘাত হানে। তবে অন্যান্য বছরের মতাে ভূমিকম্প আঘাত হানলেও ২০১৫ সালের ভূমিকম্প ছিল ভয়ানক। একই সালে কয়েকবার ভূমিকম্প আঘাত হানে। এতে বিভিন্ন এলাকায় দালানকোঠা ধসে যাওয়াসহ নানা ক্ষয়ক্ষতি সাধিত হয়। যদি ভূমিকম্পের মাত্রা বাড়ে তাহলে বাড়ি-ঘর, রাস্তা-ঘাট ভেঙে পড়ে, যােগাযােগ ব্যবস্থা বিচ্ছিন্ন হওয়াসহ জানমালের মারাত্মক ক্ষতি হয়। ভূ-তাত্ত্বিকরা বাংলাদেশের উত্তর-পূর্বাঞ্চলকে ভূমিকম্পপ্রবণ এলাকা হিসেবে চিহ্নিত করেছেন। পার্বত্য চট্টগ্রাম, সিলেট, ময়মনসিংহ ও রংপুরভূমিকম্পপ্রবণ এলাকার আওতাভুক্ত।

লবণাক্ততা : সমুদ্র তীরবর্তী এদেশের উপকূলবর্তী অঞ্চলের এক প্রাকৃতিক দুর্যোগ হলাে লবণাক্ততা। সমুদ্রের লবণাক্ত পানির প্রভাবে এদেশের উপকূলবর্তী বিস্তীর্ণ অঞ্চল লবণাক্ত থাকে। এতে কোনাে ফসল উৎপাদিত হয় না ।

প্রাকৃতিক দুর্যোগ প্রতিরােধের উপায় বা দুর্যোগ মোেকাবিলা করার উপায় : বিশ্বের সকল বিজ্ঞানীই একমত যে, জলবায়ু দূষণের ফলে বৈশ্বিক তাপমাত্রা বেড়ে যাওয়ার কারণেই প্রাকতিক দুর্যোগ বেড়ে গেছে। জলবায়ু দূষণের ক্ষেত্রে পৃথিবীর শিল্পোন্নত দেশগুলােই বেশি দায়ী। বাংলাদেশসহ দরিদ্র দেশগুলাের দায় অনেক কম, কিন্তু ক্ষতিগ্রস্ত হয় বেশি। কাজেই প্রাকৃতিক দুর্যোগ থেকে রক্ষা পেতে হলে বা একে মােকাবিলা করতে হলে সারা বিশ্বকেই একযােগে উদ্যোগ নিতে হবে। বাংলাদেশের মতাে দরিদ্র দেশগুলাে রক্ষার জন্য শিল্পোন্নত দেশ গুলােকে ক্ষতিপূরণ হিসেবে সাহায্য দিতে হবে । তা দিয়ে সমদ্র উপকূলীয় দেশগুলাে উপকূলে উচু বাধ নির্মাণ করে। এবং বাধের ওপর ও আশপাশে ব্যাপক বনায়ন করে সাইক্লোন, ঘূর্ণিঝড় ও জলােচ্ছ্বাসের তাণ্ডব থেকে রক্ষা পেতে অনেকটা প্রতিরােধ গড়ে তােলা যায়। 



প্রাকৃতিক দুর্যোগ মােকাবিলা করার জন্য নিমােক্ত উপায় অবলম্বন করা যেতে পারে :
১। পৃথিবীর সব দেশ বিশেষ করে শিল্পোন্নত দেশগুলাে যদি সমঝােতার মাধ্যমে অন্তত ১০/১৫ বছর গ্রিন হাউস গ্যাস নিঃসরণ কমিয়ে রাখার ব্যবস্থা করে তাহলে তাপমাত্রা নিয়ন্ত্রণ সহজ হতে পারে ।

২। গ্রিন হাউস গ্যাস কমাতে হলে জ্বালানি পােড়ানাে কমাতে হবে ।

৩। উন্নয়ন বান্ধব কার্বন কনটেন্ট বানাতে হবে ।

৪। জলবায়ু দূষণের ভয়াবহতা সম্পর্কে শিল্পকারখানার মালিক ও জনগণকে সচেতন হতে হবে। এ ব্যাপারে সরকারকে বলিষ্ঠ উদ্যোগ নিতে হবে ।

৫। কলকারখানার বর্জ্য ও শহরের মল-মূত্র এবং আবর্জনা সরাসরি নদীতে না ফেলে পরিশােধন করে ফেলতে হবে ।

৬। বায়ু দূষণ রােধকল্পে প্রতিটি দেশের মােট আয়তনের  শতকরা ২৫ ভাগ বনাঞ্চল থাকা  একান্ত আবশ্যক । কিন্তু আমাদের দেশে সরকারি হিসাব অনুযায়ী ১৬% বলা হলেও প্রকৃত প্রস্তাবে আছে ৯% থেকে ১০% । সুতরাং পরিবেশ সংরক্ষণের জন্য অর্থাৎ প্রাকৃতিক দুর্যোগ থেকে বাঁচার জন্য ব্যাপক ভাবে বনায়ন করতে হবে । বনভূমি উজাড়করণ এবং নির্দিষ্ট সময়ের আগে গাছ।
কাটা বন্ধ করতে হবে।

৭। পাহাড় কাটা বন্ধ করতে হবে এবং পাহাড়ি অঞ্চলে সরকারি ও বেসরকারি উদ্যোগে গাছ লাগিয়ে বনাঞ্চল গড়ে তুলতে হবে ।

৮। কৃষি জমি, জলাভূমি, পাহাড় ইত্যাদি ধ্বংস করে বসতবাড়ি বা কলকারখানা নির্মাণ বন্ধ করতে হবে। এ ব্যাপারে সরকারকে কঠোর আইন প্রণয়ন করতে হবে।

৯। দেশের ছােটো-বড়াে সকল নদীকে পর্যায়ক্রমে ড্রেজিং করে নাব্যতা বাড়াতে হবে ।

১০। যে নদী মরে গেছে বা যাচ্ছে সেগুলাে অগ্রাধিকার ভিত্তিতে ড্রেজিং করে নাব্যতা বাড়াতে হবে ।

১১। দুর্যোগ ঘটার পূর্বে জনগণকে সতর্ক করতে হবে ।

১২। সম্ভাব্য দুর্যোগ থেকে মানুষকে রক্ষার জন্য নিরাপদ স্থানে সরিয়ে নিতে হবে । সেজন্য প্রয়ােজনীয় নিরাপদ জায়গা বা বহুতল বিল্ডিং নির্মাণ করতে হবে ।

১৩। দুর্যোগ মােকাবিলায় নিয়ােজিত কর্মীবাহিনীকে বিশেষ প্রশিক্ষণের ব্যবস্থা করতে হবে। এসব কাজে এবং স্থাপনা নির্মাণে জাতিসংঘের বিভিন্ন সংস্থার সাহায্য নিতে হবে ।

দুর্যোগ মােকাবিলায় বিভিন্ন সংস্থা : প্রাকৃতিক দুর্যোগ মােকাবিলায় বিভিন্ন দেশ, বিভিন্ন সংস্থা, বিভিন্ন সংগঠন, বিভিন্ন রাজনীতিক দল, স্বেচ্ছাসেবী দল, এমনকি সর্বস্তরের মানুষ তাদের সাহায্যের হাত বাড়িয়ে দেয়। জাতিসংঘের বিভিন্ন সংস্থা দুর্যোগ মােকাবিলায় বিভিন্ন কাজে নিয়ােজিত থাকে। এসব সংস্থার মধ্যে রয়েছে— খাদ্য ও কৃষি সংস্থা (FAO), জাতিসংঘ শিশু তহবিল (UNICEF), জাতিসংঘ উন্নয়ন কর্মসূচি (UNDP), বিশ্বখাদ্য কর্মসূচি (WFP), বিশ্ব স্বাস্থ্য সংস্থা (WHO) এবং জাতিসংঘ উদ্বাস্তু সংক্রান্ত হাইকমিশনারের দপ্তর (UNHCR)। এছাড়াও বিভিন্ন দেশের প্রায় দুশ বেসরকারি উন্নয়ন সংস্থা দুর্যোগ পরবর্তী পুনর্বাসন কাজে জাতিসংঘকে সহযােগিতা করে থাকে।

দুর্যোগ মােকাবিলায় সরকারের গৃহীত ব্যবস্থাবলি : দুর্যোগ মানব জীবনে বয়ে আনে অবর্ণনীয় দুঃখ-যন্ত্রণা । দুর্যোগের ফলে সৃষ্ট ক্ষয়-ক্ষতিতে দেশের অবকাঠামাে নড়বড়ে হয়ে যায়, অচল হয়ে যায় দেশের অর্থনীতির চাকা। তাই বাংলাদেশেও দুর্যোগ ব্যবস্থাপনার জন্য জাতীয় ভিত্তিতে বিভিন্ন নীতিমালা প্রণীত হয়েছে। ১৯৯৫ সালে একটি জাতীয় পরিবেশ ব্যবস্থাপনা কার্য পরিকল্পনা (NEMAP) গহীত হয়েছে। বিভিন্ন আন্তর্জাতিক ও দ্বিপাক্ষিক উন্নয়ন সহযােগী সংস্থার কাছেও সরকার প্রয়ােজনে সাহায্য-সহযােগিতা চেয়েছেন। বিশেষ করে ১৯৮৭, ৮৮ ও ৯৮’র বন্যা '৯১-এর ঘূর্ণিঝড় এবং ২০০৭-এর জলােচ্ছ্বাসে দুর্গতের জন্য বাংলাদেশের আহ্বানে ব্যাপক আকারে বৈদেশিক সাহায্য এসেছে।

উপসংহার : পাকতিক দুর্যোগ যেকোনাে দেশের মানুষের জন্য অভিশাপস্বরূপ। এটি কেবলই অনাকাক্ষিত ও অবর্ণনীয় দুঃখ-দুর্দশার দিকে ঠেলে দেয় জনজীবনকে। বাংলাদেশের মতাে একটি সমতল ভূমিতে অবিরত দুর্যোগ সংঘটিত হয়ে এদেশের জাতীয় অর্থনীতিকে নড়বড়ে করে দিচ্ছে, রুদ্ধ করছে উন্নয়নের ধারাবাহিকতা। এ দুর্যোগ নিয়ন্ত্রণে মানুষের কোনাে হাত না থাকলেও সরকার এবং সর্বস্তরের জনগণের সম্মিলিত প্রচেষ্টায় এর মােকাবিলা করার প্রয়াস চালাতে হবে।"
বাংলাদেশের প্রাকৃতিক দুর্যোগ ও তাঁর প্রতিকার ,"ভূমিকাঃ

“ আসবে ঝড়, নাচবে তুফান, টুটবে সকল বন্ধন,

কাঁপবে কুটীর সেদিন ত্রাসে, জাগবে বুকে ক্রন্দন-

টুটবে যবে বন্ধন!

পড়বে মনে, নেই সে সাথে

বাঁধবে বুকে দুঃখ-রাতে-

আপনি গালে যাচবে চুমা,

চাইবে আদর, মাগবে ছোঁওয়া,

আপনি যেচে চুমবে-

বুঝবে সেদিন বুঝবে। ”

– কাজী নজরুল ইসলাম

পৃথিবীর সবচেয়ে শক্তিশালী জিনিস হচ্ছে প্রকৃতি। সৃষ্টিকর্তা ব্যতীত প্রকৃতিকে নিয়ন্ত্রণ করে সে সাধ্যি আর কারো নেই৷ প্রকৃতি ঠিক কতখানি শক্তিশালী তার একটি প্রমাণ হচ্ছে প্রাকৃতিক দুর্যোগ। কোন প্রাকৃতিক দূর্যোগ আসার আগে তার পূর্বাভাস পাওয়া গেলেও সে দুর্যোগকে কিন্তু আটকানো যায় না৷ বাংলাদেশ পৃথিবীর অন্যতম বৃহৎ ব-দ্বীপ এবং প্রাকৃতিক দুর্যোগ এই দেশটির নিত্যসঙ্গী। উপকূলবর্তী অঞ্চলে বসবাসরত মানুষগুলোকে বাঁচতে হয় প্রাকৃতিক দুর্যোগকে সঙ্গী করে। প্রাকৃতিক দুর্যোগ এসে মুহুর্তের মধ্যে তাদের চিরচেনা জীবনকে লণ্ডভণ্ড করে দেয়। দুর্যোগ শেষে আবার তাদের বাঁচতে হয় নতুন আশায়।

প্রাকৃতিক দূর্যোগ কিঃ বন্যা, ঘূর্নিঝড়, নদীভাঙ্গনের মত মানবসৃষ্ট নয় তেমন দুর্ঘটনা সমূহকে বলা হয় প্রাকৃতিক দুর্যোগ। সহজ কথায়, প্রাকৃতিকভাবে সৃষ্ট দুর্যোগসমূহ হচ্ছে প্রাকৃতিক দুর্যোগ। সাধারণত, ভৌগালিক কারণে প্রাকৃতিক দুর্যোগ সৃষ্টি হয়ে থাকে৷ প্রাকৃতিক দুর্যোগের মাত্রা ছোট হোক কিংবা বড় এর ক্ষতিকর প্রভাব পরিবেশ ও মানবজীবনের উপর দীর্ঘদিন থেকে যায়।

বাংলাদেশে সৃষ্ট প্রাকৃতিক দুর্যোগের ধরনঃ বাংলাদেশ প্রায় প্রতিবছরই কোন না কোন প্রাকৃতিক দুর্যোগের সাক্ষী হয়। সৃষ্ট প্রাকৃতিক দুর্যোগ সমূহকে তিনভাগে ভাগ করা যেতে পারেঃ

বায়ুমণ্ডলে সংঘটিত দুর্যোগ (ঝড়, ঘূর্ণিঝড়, হারিকেন, টর্নেডাে,কালবৈশাখি, অতিবৃষ্টি ইত্যাদি)

ভূপৃষ্ঠে সৃষ্ট দুর্যোগ (ভূমিধস, নদীভাঙন, বন্যা, ভূ-অভ্যন্তরস্থ পানিদূষণ প্রভৃতি।)

ভূ-অভ্যন্তরে সৃষ্ট দুর্যোগ (ভূমিকম্প, অগ্ন্যুৎপাত। যদিও বাংলাদেশে অগ্ন্যুৎপাতের সম্ভাবনা নেই৷)

প্রাকৃতিক দুর্যোগ ও বাংলাদেশের অবস্থানঃ হিমালয় ও ভারত থেকে উৎপত্তি হয়ে বাংলাদেশে প্রবেশ করেছে তেমন নদীর সংখ্যা ৫৪টি৷ বাংলাদেশের নদীর প্রকৃত সংখ্যা এখনো জানা না গেলেও নদীবাহিত পলিমাটি ও বঙ্গোপসাগরের অবস্থান, সবমিলিয়ে বাংলাদেশ দুর্যোগপ্রবণ একটি দেশ৷ প্রত্যেক বছর বন্যা, নদীভাঙ্গন,  ৮/১০ ফুট উঁচু জলােচ্ছাস উপকূলীয় অঞ্চলে বসবাসরত মানুষের বসবাসরত স্থানকে পরিণত করে মৃত্যুপুরীতে৷

প্রাকতিক দুর্যোগের কারণ : বিজ্ঞানীরা প্রাকতিক দুর্যোগের কারণ হিসেবে জলবায়ু পরিবর্তনকে চিহ্নিত করে থাকে। প্রাকতিক দুর্যোগের সম্ভাব্য কিছু কারণ নিম্নে উল্লেখ করা হলঃ

১. গ্রিন হাউস গ্যাসের পরিমাণ বেড়ে যাওয়া।

২. কলকারখানা ও গাড়ি থেকে অতিমাত্রায় কার্বন ডাইঅক্সাইড নিঃসরণের ফলে বায়ুমণ্ডলের ওজোন স্তর ক্ষয়ে যাওয়া।

৩. মেরু অঞ্চলের বরফ গলে যাওয়ার ফলে সমুদ্রপৃষ্ঠের উচ্চতা বৃদ্ধি পাওয়া।

৪. পলিমাটির কারণে নদী ভরাট হওয়া।

৫. একের পর এক বন উজাড়।

বাংলাদেশের প্রাকৃতিক দুর্যোগ সমূহঃ প্রশান্ত মহাসাগরের পূর্ব উপকূলে ঘটে যাওয়া চক্রটি এনসো (ENSO) নামে পরিচিত। এই চক্রের দুটি বিপরীত অবস্থা হল এল নিনো ও লা নিনা। মূলত, এই চক্রটির প্রভাবে বাংলাদেশে  বিভিন্ন ধরনের প্রাকৃতিক দুর্যোগ প্রতিনিয়ত হানা দেয়। বন্যা, সাইক্লোন, জলােচ্ছ্বাস, ঝড়-ঝঞা, খরা, নদী ভাঙন, ভূমিকম্প, লবণাক্ততা এদেশে সংঘটিত প্রাকৃতিক দুর্যোগের মধ্যে উল্লেখযোগ্য।

বন্যাঃ বন্যা বাংলাদেশে সংঘটিত প্রাকৃতিক দুর্যোগগুলোর মধ্যে অন্যতম৷ বাংলাদেশে সাধারণত তিন ধরনের বন্যা সংঘটিত হতে দেখা যায়। পাহাড়ি ঢল বা বৃষ্টিপাতের ফলে সৃষ্ঠ বন্যাকে বলা হয় আকস্মিক বন্যা৷  ঋতুর প্রভাবে বিস্তীর্ন এলাকা প্লাবিত হলে সেটিকে বলা হয় মৌসুমী বন্যা। সমুদ্রের জলোচ্ছাসের কারণে সৃষ্ট বন্যাকে বলা হয় জোয়ার-ভাটা জনিত বন্যা।

বাংলাদেশে বন্যার কারণঃ বাংলাদেশে সংঘটিত বন্যার কারণসমূহের মধ্যে উল্লেখযোগ্য হচ্ছেঃ

১.ভারী বৃষ্টিপাত।

২.অববাহিকা অঞ্চলে প্রবল বর্ষণ।

৩. নদী গর্ভের তলাট ভরাট হয়ে যাওয়া।

৪.নদী গতিপথ পরিবর্তন।

৫.আবহাওয়ার পরিবর্তন।

বিগত দশকে বন্যায় ক্ষয়ক্ষতিঃ ১৯৫৪, ‘৫৫’, ‘৬২’, ‘৬৬’ সালে সংঘটিত বন্যায় দেশে ব্যাপক ফসলহানি ঘটে।

১৯৭৪ সালের বন্যার ফলে বাংলাদেশে ব্যাপক দুর্ভিক্ষ দেখা দিয়েছিল। ১৯৮৮ সালের বন্যায় প্রায় ২০০০ মানুষ প্রাণ হারিয়েছিল। ১৯৯৮ সালে ৬৪ জেলার মধ্যে ৫২টি জেলা বন্যার কবলে পড়েছিল। এ বন্যায় প্রায় ২২ লাখ টনের মত ফসলি জমি ক্ষতির সম্মুখীন হয়েছিল৷ এরপর ২০০৪, ২০০৭, ২০১৭ সালের বন্যা ছিল স্মরণকালের ভয়াবহ বন্যাসমূহের মধ্যে উল্লেখযোগ্য।

ঘূর্ণিঝড়  ও জলােচ্ছ্বাসঃ প্রচন্ড গতিসম্পন্ন বায়ু যা ঝড়ের আকার ধারণ করে তা ঘূর্ণিঝড় নামে পরিচিত। ১৯৭০ সালের ঘূর্ণিঝড় এবং ১৯৯১ সালের ঘূর্ণিঝড়কে বাংলাদেশের ইতিহাসের সর্বাপেক্ষা ভয়াবহ ঘূর্ণিঝড় হিসেবে আখ্যায়িত করা হয়। ঘূর্ণিঝড়ের ক্ষয়ক্ষতির সাথে যোগ হয় জলোচ্ছ্বাস। ঘূর্ণিঝড় তার তান্ডব চালিয়ে সাগরে মিলিয়ে গেলেও এর ভয়াল থাবার ছাপ দীর্ঘদিন থেকে যায়।

ঘূর্ণিঝড়  ও জলােচ্ছ্বাসে ক্ষয়ক্ষতিঃ  ১৯৭০ সালের ঘূর্ণিঝড়টি চট্টগ্রামে ২২৪ কিলোমিটার গতিতে আঘাত হানে। ঘূর্ণিঝড়ের সাথে যোগ হয়েছিল ১০-৩৩ ফুট উচ্চতার জলোচ্ছ্বাস। এই ঘূর্ণিঝড়ে ৫ লাখ মানুষ প্রাণ হারিয়েছিল। ১৯৯১ সালে আঘাত হানা ঘূর্ণিঝড়ের গতিবেগ ছিল ২২৫ কিলোমিটার। এই ঘূর্ণিঝড়ে ১২-২২ ফুট উঁচু জলোচ্ছ্বাসের সৃষ্টি হয়েছিল।

১৯৯১ সালের ২৯-৩০শে এপ্রিলের  ‘শতাব্দীর প্রচণ্ডতম ঘূর্ণিঝড়’ ১ লাখ ৩৮ হাজার মানুষের প্রাণ কেড়ে নিয়েছিল। ২০০৭ সালের ১৫ই নভেম্বর “সিডর” খুলনা-বরিশাল উপকূলীয় এলাকায় আঘাত হেনেছিল। ২২৩ কিলোমিটার গতিবেগ ও ১৫-২০ ফুট উচ্চতার জলোচ্ছ্বাস সৃষ্টি করা এই ঘূর্ণিঝড়ে প্রায় ১০ হাজার মানুষ প্রাণ হারিয়েছিল। ২০০৯ সালের ২৫শে মে পশ্চিমবঙ্গ-খুলনা উপকূলীয় এলাকায় আঘাত হানা “আইলা” নামের ঘূর্ণিঝড়ের গতিবেগ ছিল  ৭০-৯০ কিলোমিটার ।

ভূমিকম্পঃ ভূমিকম্প হলে কিছু সময়ের জন্য পুরো দেশ বা কিছু শহর কেঁপে উঠে। বাংলাদেশে সিলেট ও চট্টগ্রামে ঘন ঘন ভুমিকম্প অনুভূত হয়। ২০২০ সালে সেপ্টেম্বর ও অক্টোবরে বাংলাদেশে অনুভূত হওয়া দুটো ভূমিকম্পের মাত্রা ছিল ৪ দশমিক ৪ এবং ৩ দশমিক ৭। ২০২১ সালে মে ও জুনে ঢাকায় ও তার আশপাশের এলাকায় অনুভূত হওয়া ভূমিকম্পের মাত্রা ছিল  ৩ দশমিক ৩-এর বেশি।

১৯৭৬ থেকে ২০১৫ সাল পর্যন্ত অনুভূত হওয়া বেশিরভাগ ভূমিকম্পের উৎপত্তিস্থল ছিল সিলেট, মৌলভীবাজার, রাঙামাটি, বান্দরবান ও কক্সবাজার। আবহাওয়া অধিদপ্তরের তথ্য অনুযায়ী, সিলেট, ময়মনসিংহ, রংপুর, ঢাকা, কুমিল্লা ও পার্বত্য চট্টগ্রাম অঞ্চলের কিছু অংশ ভূমিকম্পের উচ্চ ঝুঁকিতে রয়েছে।

নদীভাঙন : নদীমাতৃক দেশ বাংলাদেশ। নদীর মনোরম দৃশ্য অনেকের কাছে সুখের গান কবিতা হলেও কিছু মানুষের সারাজীবনের সম্পদ, তাদের বসতভিটা নদীভাঙনের কারণে নদী গর্ভে বিলীন হয়ে যায়। ১৯১১ থেকে ২০১৫ সাল পর্যন্ত শুধুমাত্র পদ্মার ভাঙনের কবলে পড়েছে মোট এক হাজার ৭৪৯ বর্গকিলোমিটার এলাকা।

১৯৭৩-২০০৮ খ্রিস্টাব্দ পর্যন্ত ভোলার মূল ভূ-ভাগ থেকে ২৪০ বর্গ কিলোমিটার জমি নদীভাঙনের কারণে  নদীগর্ভে বিলীন হয়ে গেছে। বাংলাদেশে প্রতিবছর কমপক্ষে প্রায় ১০ লক্ষ লোক প্রত্যক্ষভাবে নদীভাঙনের শিকার হয়। প্রতিবছর প্রায় ৫,০০০ থেকে ৬,০০০ হেক্টর জমি নদীভাঙনের কারণে নদী গর্ভে বিলীন হয়ে যায়।

নদী ভাঙনের ফলে এদেশে প্রতিবছর ক্ষতির পরিমাণ ২৫ কোটি ডলার।

খরাঃ বৈশাখ-জ্যৈষ্ঠ মাসে দেশের তাপমাত্রা বেড়ে যায়৷ আর এই তাপমাত্রা বৃদ্ধির প্রভাব পড়ে কৃষিখাতে। কৃষিপ্রধান এই দেশে চাষাবাদের জন্য বৃষ্টির গুরুত্ব অপরিসীম। বৈশাখ-জ্যৈষ্ঠ মাসে অনাবৃষ্টির কারণে মাঠ-ঘাট ফেটে চৌচির হয়ে যায়। এই সময়টাতে প্রত্যন্ত অঞ্চলের দরিদ্র কৃষকদের চাষাবাদ করা অসম্ভব হয়ে পড়ে৷ ফলে, খাদ্য সংকট দেখা দেয়। জলবায়ুর পরিবর্তনের কারণে প্রতিবছর ৩০ থেকে ৪০ লাখ হেক্টর জমি খরায় আক্রান্ত হয়৷

টর্নেডাে: টর্নেডাে নামক এই স্বল্পকালীন দুর্যোগটির আঘাত হানার ব্যাপ্তি দশ থেকে বিশ মিনিট হলেও এই কম সময়ের মধ্যেই এই দুর্যোগটি কোন এলাকার ভয়াবহ ক্ষতি সাধন করে থাকে। এপ্রিল-মে মাসে দেশের তাপমাত্রা সর্বোচ্চ থাকে৷ আর এই সময় ঢাকা জেলার বিভিন্ন অঞ্চল— গাজীপুর, টাঙ্গাইল, পাবনা, ফরিদপুর, রাজবাড়ি, গােপালগঞ্জ প্রভৃতি জেলা টর্নেডাের ঝুঁকিতে থাকে। বাংলাদেশে আঘাত হানা ৭৫% টর্নেডো সংঘটিত হয়েছে এপ্রিলের প্রথম ২০ দিনের মধ্যে৷ ১৯৮৯ সালে প্রাণঘাতী টর্নেডোতে দেশে অন্তত ১৩০০ মানুষের মৃত্যু হয় ও আহত হয় ১২ হাজার মানুষ। এ টর্নেডোতে প্রায় ৮০ হাজার মানুষ বাস্তুহীন হয়ে পড়ে।

কালবৈশাখিঃ সাধারণত, এপ্রিল ও মে এই দুইমাসে দেশের বিভিন্ন স্থানে কালবৈশাখি সংঘটিত হতে দেখা যায়। বেশিরভাগ সময়  বিকেলের দিকে কালবৈশাখি আঘাত হানতে দেখা যায়। কোথাও কোথাও আবার শিলাবৃষ্টি হয়৷ এ সময় বিক্ষিপ্তভাবে তীব্র বায়ুপ্রবাহ, বজ্রঝড় বা ঘূর্ণিঝড় উত্তর-পশ্চিম দিক থেকে বাংলাদেশের উপর দিয়ে প্রবাহিত হয়। কালবৈশাখির ভারী ঝড়বৃষ্টি ও তীব্র বায়ুপ্রবাহ অনেক অঞ্চলের জনজীবনকে বিপর্যস্ত করে দেয়৷

ভূমিধসঃ ভূমিধস বর্তমানে চট্টগ্রাম, কক্সবাজার, রাঙামাটি, বান্দরবান, খাগড়াছড়ির মত পাহাড়ি অঞ্চলগুলোর জন্য হুমকিস্বরূপ। ২০১৭ সালের জুনে রাঙামাটিতে ভূমিধসে ১২০ জন প্রাণ হারায়৷ একই বছর চট্টগ্রাম, রাঙামাটি ও বান্দরবানে পাহাড়ধসে অন্তত ১৬২ জনের মৃত্যু হয়। বিশেষকরে, বর্ষা মৌসুমে পাহাড়ি অঞ্চলগুলোতে ভূমিধস বেড়ে যায়।

ভূমিধসের কারণঃ ভূমিধস বিভিন্ন কারণে ঘটতে পারে। যেমনঃ

১. অতিবৃষ্টি।

২. ভূমিকম্পের ফলে পাহাড়ে ফাটল সৃষ্টি হওয়া।

৩. পাহাড় থেকে অতিমাত্রায় বালু ও পাথর উত্তোলন।

৪. অপরিকল্পিতভাবে পাহাড় কাটা।

৫. অতিরিক্ত সেগুনগাছ রোপণ।

৬. বৃক্ষরোধন৷

৭. পাহাড় কেটে বসতি স্থাপন।

৮. পাহাড়ের মাটি অনুযায়ী ফসল চাষ না করে অতিরিক্ত জুম চাষ৷

প্রাকৃতিক দুর্যোগ মোকাবেলা করার উপায়ঃ প্রকৃতির উপর নিয়ন্ত্রণ প্রতিষ্ঠার ক্ষমতা আমাদের কারো নেই। প্রাকৃতিক দুর্যোগকে আটকানো না গেলেও এর ক্ষয়ক্ষতি কমানোর জন্য কিছু পদক্ষেপ গ্রহণ করা যেতে পারে  যেমনঃ

১. খরা, জলােচ্ছাস, বন্যার মত প্রাকৃতিক দুর্যোগ সমূহ মোকাবেলার সবচেয়ে কার্যকরী পদক্ষেপ হচ্ছে বৃক্ষরোপন। উপকূলবর্তী ও দুর্যোগপ্রবণ এলাকাগুলোতে পর্যাপ্ত পরিমাণে পরিকল্পিতভাবে বনায়ন করতে হবে৷ প্রতিটি দেশের মােট আয়তনের  শতকরা ২৫ ভাগ বনাঞ্চল থাকা একান্ত আবশ্যক হলে আমাদের দেশে রয়েছে মাত্র ৭% থেকে ১০% ।

২. পাহাড়ি অঞ্চলে নির্বিচারে পাহাড় কাটা, গাছ কাটা বন্ধের আইনের বাস্তব প্রয়োগ করতে হবে। কৃষি জমি, জলাভূমি, পাহাড় ইত্যাদি ধ্বংস করে বসতবাড়ি বা কলকারখানা নির্মাণের ঘটনা হরহামেশাই ঘটে চলেছে৷ কারণ, এই বিষয়ে আইন থাকলেও বাস্তবে তার প্রয়োগ খুব একটা পরিলক্ষিত হয় না৷

৩. নদীমাতৃক এই দেশের আয়তনের অনেকাংশ জুড়েই রয়েছে ছোট-বড় অসংখ্য নদী৷ তবে, নদীতে বর্জ্য নিক্ষেপ, কারখানার বিষাক্ত জলের কারণে নদী তার প্রাণ হারাচ্ছে৷ বন্যার মত প্রাকৃতিক দুর্যোগ মোকাবিলায় নদীকে পরিচ্ছন্ন রাখা পাশাপাশি প্রত্যেক বছর নদীখনন করা আবশ্যক। নদীর বুকে উঁচু ও জোরালো বাঁধ নির্মাণ বন্যা মোকাবেলায় কার্যকরী ভূমিকা পালন করতে পারে।

৪. প্রাকৃতিক দুর্যোগ মোকাবেলায় গণসচেতনতার সৃষ্টির কোন বিকল্প নেই৷ উপকূলবর্তী মানুষকে দুর্যোগকালীন ও তার পরবর্তী সময় কি করণীয় সে সম্পর্কে অবহিত করতে হবে। দুর্যোগ প্রবণ এলাকায় উঁচু আশ্রয় কেন্দ্র নির্মাণ করতে হবে। দুর্যোগ মােকাবিলায় নিয়ােজিত কর্মীদের বিশেষ প্রশিক্ষণে প্রশিক্ষিত করতে হবে৷

দুর্যোগ মােকাবিলায় বিভিন্ন সংস্থা : কথায় আছে দেশের বিপর্যয়ের সময় মানুষের অন্তরে সুপ্ত অবস্থায় থাকা দেশপ্রেম প্রকাশিত হয়। প্রাকৃতিক দুর্যোগ মােকাবিলায় বিভিন্ন দেশ, বিভিন্ন সংস্থা, বিভিন্ন সংগঠন, বিভিন্ন রাজনীতিক দল, স্বেচ্ছাসেবী দল, এমনকি সর্বস্তরের মানুষকে এগিয়ে আসতে দেখা যায়। দুর্যোগ মোকাবেলায় সাহায্য করে তেমন কয়েকটি উল্লেখযোগ্য সংস্থা হচ্ছেঃ

১. বিশ্ব স্বাস্থ্য সংস্থা (WHO)

২. জাতিসংঘ উদ্বাস্তু সংক্রান্ত হাইকমিশনারের দপ্তর (UNHCR)

৩. বিশ্বখাদ্য কর্মসূচি (WFP)

৪. খাদ্য ও কৃষি সংস্থা (FAO)

৫. জাতিসংঘ শিশু তহবিল (UNICEF)

৬. জাতিসংঘ উন্নয়ন কর্মসূচি (UNDP)

দুর্যোগ মােকাবিলায় সরকারের গৃহীত কর্মসূচিঃ  দুর্যোগ মোকাবেলায় সরকারি সহায়তা ব্যতীত কখনোই দুর্যোগ কবলিত মানুষদের স্বাভাবিক জীবনে ফিরে আসা সম্ভব হয় না। বাংলাদেশের মত মধ্যম আয়ের দেশের রাষ্ট্রপ্রধানের জন্য দুর্যোগ মোকাবেলা চ্যালেঞ্জিং ব্যাপার। দুর্যোগ মােকাবিলায় সরকারের গৃহীত কর্মসূচি নিম্নে তুলে ধরা হলোঃ

১. ২০১৮-১৯ ও ২০১৯-২০ অর্থবছরে দেশে মোট ২৮ হাজার ২২৭টি দুর্যোগ সহনীয় গৃহ নির্মাণ করা হয়েছে।

২. গ্রামীণ দুর্গম জনপদে শিক্ষা প্রতিষ্ঠানসহ সরু রাস্তা, আশ্রয়কেন্দ্র, সংযোগ সড়ক, হাট বাজার, কমিউনিটি ক্লিনিক এবং ধর্মীয় উপাসনালয়ে কাবিখা ও টিআর কর্মসূচির আওতায় ১২ লক্ষ ৯১ হাজার ১৬১টি সোলার সিস্টেম স্থাপন করা হয়েছে (২০১৬-১৭ অর্থবছর হতে ২০১৯-২০ অর্থবছর পর্যন্ত)।

৩. দুর্যোগে ক্ষতিগ্রস্ত ৮ লক্ষ ১০ হাজার ৯৫২টি পরিবারকে গৃহ নির্মাণের জন্য ৪ লক্ষ ৯৯ হাজার ৩৩৫ বান্ডিল ঢেউটিন এবং নির্মাণ ব্যয় বাবদ ২৬১ কোটি ২৫ লক্ষ ৫৮ হাজার ৫০০ টাকা প্রদান করা হয়েছে ( ২০১৯-২০ অর্থ বছর পর্যন্ত )।

৪. উপকূলবর্তী অঞ্চলে ৩২০টি বহুমুখী ঘূর্ণিঝড় আশ্রয় কেন্দ্র ও ২৩০টি বন্যা আশ্রয় কেন্দ্র নির্মাণ করা হয়েছে।

৫. পুরাতন ব্রহ্মপুত্র নদীর ২,৫০,০০০ কিউসেক পানি মেঘনা নদীতে সরিয়ে নেওয়ার উদ্যোগ গ্রহণ করা হয়েছে৷ এতে করে ময়মনসিংহ, সিলেট জেলার তিন লক্ষ একর জমি বন্যার হাত থেকে রক্ষা পাবে৷

প্রাকৃতিক দুর্যোগ মোকাবেলায় ছাত্র সমাজের ভূমিকাঃ কোন দেশের ভবিষ্যৎ কর্ণধার সে দেশের তরুণ ছাত্রসমাজ। তাই, দেশে কোন বিরূপ পরিস্থিতি বা দেশ দুর্যোগের কবলে পড়লে সবার আগে এগিয়ে আসে সে দেশের ছাত্রসমাজ। এ সময় তাদের দুর্যোগ কবলিত স্থানের মানুষ জনদের নিরাপদ স্থানে সরিয়ে নিতে, তাদের জন্য খাবার, বিশুদ্ধ জল, ত্রাণ সংগ্রহ করতে দেখা যায়। যে সমস্ত মানুষ প্রাকৃতিক বিপর্যয়ের কারণে তাদের ঘরবাড়ি হারিয়েছে বহু তরুণেরা তাদের জন্য ত্রাণ সংগ্রহ করে নতুন করে পুনর্বাসনের ব্যবস্থা করে৷

উপসংহারঃ অতীতে, প্রাকৃতিক দুর্যোগের অগ্রিম আভাস পাওয়া যেত না বিধায় জনগণের দূর্ভোগ চরমে পৌঁছে যেত। বর্তমানে তথ্য প্রযুক্তিকে কাজে লাগিয়ে ঘূর্ণিঝড়  ও জলােচ্ছ্বাসের মত দুর্যোগের আগাম আভাস পাওয়া সম্ভব হয়। ফলে, জনসাধারণকে নিরাপদ স্থানে সরিয়ে নেওয়া যায়। তবে, দুর্যোগ মোকাবেলায় সবচেয়ে বেশি প্রয়োজন হয় সবার ঐক্যবদ্ধ হওয়া৷ ঐক্যবদ্ধভাবে যেকোন দুর্যোগ মোকাবেলা করলে ক্ষয়ক্ষতি সহজে কাটিয়ে উঠা সম্ভব হয়।"
বাংলাদেশের প্রাকৃতিক দুর্যোগ ও এর প্রতিকার,"ভূমিকা: 
মানবসৃষ্ট নয় এমন দুর্ঘটনা, যা মানুষের আর্থসামাজিক অবস্থার ওপর ক্ষতিকর প্রভাব ফেলে তাই-ই প্রাকৃতিক দুর্যোগ। এর বিস্তার অবশ্য পৃথিবীর সব দেশে সমান নয়। উন্নত দেশগুলাের তুলনায় উন্নয়নশীল দেশগুলােতে প্রাকৃতিক দুর্যোগের ঝুঁকির মাত্রা বেশি। বাংলাদেশে প্রাকৃতিক দুর্যোগের এক দীর্ঘ ইতিহাস রয়েছে। এসব দুর্যোগে প্রাণহানি ও সম্পত্রে ক্ষয়ক্ষতিও হয়েছে ব্যাপক। ঝড়, বন্যা, খরা, জলােচ্ছ্বাসের মতাে ভয়াবহ দুর্যোগ মানুষের সযত্নে লালিত সংসার নিমেষে নিঃশেষ করে দেয় । অনিশ্চিত ভবিষ্যতের দোলাচলে পড়ে অসহায় মানুষ।

প্রাকৃতিক দুর্যোগের ধরন: 
ভৌগােলিক দৃষ্টিকোণ থেকে বাংলাদেশে সৃষ্ট প্রাকৃতিক দুর্যোগসমূহকে প্রধান তিনটি ভাগে ভাগ

করা যায়। এগুলাে হলাে—

১. বায়ুমণ্ডলে সংঘটিত দুর্যোগ— এর মধ্যে পড়ে কালবৈশাখি, ঝড়, ঘূর্ণিঝড়, হারিকেন, টর্নেডাে, খরা, অতিবৃষ্টি ইত্যাদি।

 ২. ভূপৃষ্ঠে সৃষ্ট দুর্যোগ যেমন— বন্যা, ভূমিধস, নদীভাঙন, ভূ-অভ্যন্তরস্থ পানিদূষণ প্রভৃতি। ৩.ভূগর্ভস্থ দুর্যোগ ভূ-অভ্যন্তরে সৃষ্ট দুর্যোগের মধ্যে প্রধান হলাে ভূমিকম্প ও অগ্ন্যুৎপাত । এসব দুর্যোগের মধ্যে ঝড়ঝঞা,নদীভাঙন, খরা, ভূমিধস, ভূগর্ভস্থ পানিদূষণ ইত্যাদিতে বাংলাদেশ ক্ষতিগ্রস্ত হয় বেশি। অগ্ন্যুৎপাতের সম্ভাবনা না থাকলেও ভূমিকম্পের ঝুঁকির মধ্যে রয়েছে বাংলাদেশ। 

বাংলাদেশে সংঘটিত প্রধান প্রধান প্রাকৃতিক দুর্যোগগুলাে হলাে:

ঝড়:
তীব্র বাতাস ও বজ-বিদ্যুৎসহ ভারী বৃষ্টিপাত ঝড়ের সাধারণ চিত্র। এ সময় সমুদ্র থাকে উত্তল ।

ঘূর্ণিঝড়:
ঘূর্ণিঝড়ে বাতাসের তীব্রতা অনেক বেশি হয় কখনাে কখনাে তা ঘণ্টায় ২৫০ কিলােমিটার বেগে বয়ে যায়। সমুদ্রে সৃষ্টি হয় জলােচ্ছ্বাসের। প্রতিবছরই এপ্রিল-মে এবং অক্টোবর-নভেম্বরে বাংলাদেশে ছােট-বড় ঘূর্ণিঝড় আঘাত হানে। প্রবল শক্তিসম্পন্ন এ ঝড়ে বাংলাদেশে সবচেয়ে বেশি ক্ষয়ক্ষতির শিকার হয় চট্টগ্রাম, কক্সবাজার, নােয়াখালী, খুলনা, বরিশাল ও পটুয়াখালীর উপকূলীয় অঞ্চল এবং সমুদ্র তীরবর্তী দ্বীপসমূহ। ১৯৭০ সালে মেঘনা মােহনায় প্রবল ঘূর্ণিঝড় ও জলােচ্ছাসে প্রায় তিন লক্ষ মানুষ প্রাণ হারায়, গবাদিপশু ও ফসলেরও ক্ষতি হয় প্রচুর। ১৯৯১ সালে বাংলাদেশের উপকূলীয় অঞ্চল দিয়ে বয়ে যাওয়া প্রচণ্ড ঘূর্ণিঝড় ও জলােচ্ছাসে দেড় লক্ষ মানুষের মৃত্যু হয়, সম্পদহানি হয় ছয় শ কোটি টাকার। ২০০৭ সালে। বাংলাদেশের দক্ষিণ-পশ্চিম উপকূলে আঘাত হানে প্রচণ্ড শক্তিসম্পন্ন ঘূর্ণিঝড় সিডর’। এতেও জানমালের ব্যাপক ক্ষয়ক্ষতি হয়। বিশ্বের একমাত্র ম্যানগ্রোভ বন সুবন’ ক্ষতিগ্রস্ত হয় সবচেয়ে বেশি।

টর্নেডাে:
বাংলাদেশে টর্নেডাে আঘাত হানে সাধারণত এপ্রিল মাসে, যখন তাপমাত্রা সর্বোচ্চ থাকে। এটি স্বল্পকালীন দুর্যোগ, আঘাতও হানে স্বল্প এলাকা জুড়ে। কিন্তু যেখানে আঘাত হানে মাত্র দশ-বিশ মিনিটের মধ্যেই ওই এলাকা সম্পূর্ণ ধ্বংস করে দিয়ে যায়। টর্নেডাে আঘাত হানে ঢাকা জেলার বিভিন্ন অঞ্চল— গাজীপুর, টাঙ্গাইল, পাবনা, ফরিদপুর, রাজবাড়ি গােপালগঞ্জ প্রভৃতি জেলায়।

কালবৈশাখি:
কালবৈশাখি সাধারণত এপ্রিল-মে মৌসুমে বাংলাদেশের ওপর দিয়ে বয়ে যায়। এর গতিবেগ সাধারণত চল্লিশ থেকে ষাট কিলােমিটার হয়ে থাকে। ব্যাপ্তিকালও স্বল্প, কখনাে কখনাে এক ঘণ্টা স্থায়ী হয়। কালবৈশাখি সাধারণত আঘাত হানে শেষ বিকেলের দিকে। মাঝে মাঝে এ ঝড়ের সাথে শিলাবৃষ্টিও হয়

বন্যা:
প্রতিবছর বাংলাদেশের এক বিস্তৃর্ণ ভূভাগ বন্যায় প্লাবিত হয়। ঋতুগত কারণে, নদনদীর পানি বেড়ে যাবার ফলে প্রবল। বৃষ্টিপাতের ফলে পাহাড়ি ঢল নেমে, নদীর বাঁধ ভেঙে জলােচ্ছাস ও জোয়ারের ফলে বাংলাদেশে বন্যা দেখা দেয়। বন্যায় প্রাণহানি কম হলেও সম্পদ ও ফসলের ব্যাপক ক্ষতি হয়। অনেক গবাদিপশু মারা যায়। বন্যাপরবর্তী সময়ে খাদ্যাভাব এবং নানারকম রােগব্যাধি দেখা দেয়। গৃহহীন হয়ে পড়ে অনেক লােক। বাংলাদেশে ১৯৫৫, ১৯৭৪, ১৯৮৭, ১৯৮৮, ১৯৯৮, ২০০৪ ও ২০০৭ সালে সৃষ্ট বন্যায় প্রচুর ক্ষয়ক্ষতি হয়েছিল । ১৯৭৪ সালে বন্যার পরপরই দুর্ভিক্ষ দেখা দেয় এবং তাতে প্রায় ত্রিশ হাজার মানুষের মৃত্যু হয়। ১৯৮৮ ও ১৯৯৮ সালের বন্যায় মৃতের সংখ্যা হাজার ছাড়িয়ে যায় ।

নদীভাঙন:
বাংলাদেশে প্রতিবছর নদীভাঙনের ফলে বসতভিটা, ফসলি জমি নদীর বুকে বিলীন হয়ে যায়। লক্ষ লক্ষ লােক নদীভাঙনের কবলে পড়ে সহায়সম্বলহীন হয়ে গ্রাম থেকে শহরে আশ্রয় নেয়।

ভূমিধস:
ভূমিধস পাহাড়ি এলাকায় সংঘটিত হয়। চট্টগ্রাম, কক্সবাজার, রাঙামাটি, বান্দরবান, খাগড়াছড়ি প্রভৃতি পাহাড়ি অঞ্চলে বর্ষা মৌসুমে মাঝে মাঝে পাহাড় ধসে পড়ে। পাহাড়ের কোল ঘেঁষে গড়ে ওঠা অনেক ঘরবাড়ি চাপা পড়ে, ঘটে প্রাণহানি। নির্বিচারে ও অনিয়মতান্ত্রিকভাবে পাহাড় কাটার কারণেও ভূমিধস হয়। ভূমিধসের কারণে পাহাড়ি এলাকায় সড়ক যােগাযোেগও বিচ্ছিন্ন হয়ে পড়ে।

ভূমিকম্প:
ভূমিকম্প একটি ভয়াবহ ও মারাত্মক প্রাকৃতিক বিপর্যয়। বিশেষজ্ঞদের মতে, বাংলাদেশ ভূমিকম্পপ্রবণ অঞ্চলে রয়েছে। বাংলাদেশের উত্তর পূর্বাঞ্চল ও আসাম এলাকায় ১৮৯৭ সালে ৮.৭ মাত্রার ভূমিকম্পে প্রায় দেড় হাজার মানুষ মারা গিয়েছিল। বিশেষজ্ঞদের অভিমত, এ ধরনের ভূকম্পন একই এলাকায় একশ থেকে একশ ত্রিশ বছর পর আবার আঘাত হানতে পারে। এছাড়া প্রতি বছরই চট্টগ্রাম, রাঙামাটি, মহেশখালী, সিলেট, ঢাকা, ময়মনসিংহ, রাজশাহী প্রভৃতি এলাকায় এক বা একাধিক মৃদু ভূমিকম্প অনুভূত হয়।

আর্সেনিক:
ভূগর্ভস্থ পানিতে আর্সেনিকের উপস্থিতিতে বাংলাদেশের মানুষের স্বাস্থ্য বড় ধরনের হুমকির মুখে পড়েছে। বাংলাদেশের দক্ষিণ-পূর্বাঞ্চল বিশেষ করে কুষ্টিয়া, যশাের, ফরিদপুর, চাঁদপুর, নােয়াখালী, লক্ষ্মীপুর ও নারায়ণগঞ্জ জেলার অধিবাসীরা ভয়াবহ আর্সেনিক দূষণের শিকার।

বাংলাদেশের প্রাকৃতিক দুর্যোগের প্রতিকার:
প্রাকৃতিক দুর্যোগ সম্পূর্ণভাবেই প্রাকৃতিক। এ থেকে নিষ্কৃতি পাওয়া সম্ভব নয়। তবে গণসচেতনতা সৃষ্টির মাধ্যমে এবং পরিকল্পতভাবে দুর্যোগ মােকাবিলা করে ক্ষয়ক্ষতির পরিমাণ কমানাে যায়। যেমন-

১. জলােচ্ছ্বাস ও বন্যা সমস্যা মােকাবিলার জন্য উপকূলীয় অঞলে প্রচুর পরিমাণে বনায়ন ও নদীর পানি বহন ক্ষমতা বাড়ানাের জন্য নদী খনন করা যেতে পারে।

২. ঘূর্ণিঝড় ও জলােচ্ছাস মােকাবিলায় আবহাওয়া পূর্বাভাসের মাধ্যমে জনগণকে সতর্ক করতে হবে। উপকূলীয় অঞ্চল থেকে দুত লােকজনকে সরিয়ে নিতে হবে নিরাপদ স্থানে। প্রয়ােজনে আশ্রয়কেন্দ্রের সংখ্যা বাড়াতে হবে।

৩. ভূমিকম্প হলে তাৎক্ষণিকভাবে কোথায় আশ্রয় নিতে হবে সে সম্পর্কে জনগণকে সচেতন করতে হবে। ধ্বংসযজ্ঞ হলে।দুত উদ্ধার তৎপরতা চালানাের জন্য প্রশিক্ষণপ্রাপ্ত লােকবল ও আধুনিক যন্ত্রপাতির ব্যবস্থা করতে হবে ।

উপসংহার:
যেকোনাে ধরনের প্রাকৃতিক দুর্যোগ সাময়িকভাবে স্বাভাবিক জীবনযাত্রাকে স্তব্ধ করে দেয় । অর্থনীতি হয়। নানাভাবে বিপর্যস্ত। ভূপ্রাকৃতিক বিন্যাস অনুযায়ী বাংলাদেশ প্রাকৃতিক দুর্যোগপ্রবণ অঞ্চল। তাই সব ধরনের দুর্যোগ মােকাবিলার জন্য সরকারিভাবে বাস্তবসম্মত ও দীর্ঘমেয়াদি পরিকল্পনা গ্রহণ করতে হবে। বেসরকারি উদ্যোগকেও দিতে হবে। প্রয়ােজনীয় পৃষ্ঠপােষকতা। স্থানীয় পর্যায়ে গড়ে তুলতে হবে বিভিন্ন স্বেচ্ছাসেবী প্রতিষ্ঠান। যেহেতু প্রাকৃতিক দুর্যোগ একটি জাতীয় দুর্যোগ। তাই দেশ ও দশের স্বার্থে দুর্যোগ মােকাবিলায় সকলকে দৃঢ়চিত্তে সমানভাবে এগিয়ে আসতে হবে। তাহলেই দুর্যোগ পরবর্তী সমস্যা মােকাবিলা ও ক্ষয়ক্ষতি এড়ানাে সম্ভব।"
পরিবেশ দূষণ ও তার প্রতিকার,"ভূমিকা:
মানুষসহ পৃথিবীর সকল মানুষের জন্য পরিবেশ অত্যন্ত গুরুত্বপূর্ণ। পরিবেশই হলো প্রাণের ধারক। পরিবেশের ওপর নির্ভর করে মানুষ বা অন্য যে কোনো উদ্ভিদ বা প্রাণীর জীবনের উদ্ভব ও বিকাশ ঘটে। প্রতিটি জীবই বাঁচার জন্য নিজ নিজ পরিবেশ থেকে প্রয়োজনীয় উপকরণ সংগ্রহ করে। সে পরিবেশ যদি কোনো কারণে দূষিত হয় তবে তা জীবের অস্তিত্বে জন্য হুমকিস্বরূপ। পৃথিবীর সবচেয়ে বুদ্ধিমান প্রাণী মানুষ পরিবেশ দূষণের প্রধান নিয়ামক। আবার সে মানুষই আজ পরিবেশের সুস্থতা রক্ষায় উদ্যোগী হয়ে উঠছে। কারণ, একথা মানুষের অজানা নয় যে, পরিবেশ এভাবে ক্রমাগত প্রতিকুল হয়ে উঠলে তার ধ্বংস অনিবার্য।

পরিবেশ কী:
আমাদের চারপাশের যা কিছু আছে তা নিয়েই আমাদের পরিবেশ গঠিত। অর্থাৎ আমাদের বাসস্থান, দালান-কোঠা, ঘরবাড়ি, গাছপালা, মাটি, বায়ু, জলাশয় সব কিছু নিয়েই তৈরি হয় পরিবেশ। পরিবেশ দুই প্রকার, যথাঃ প্রাকৃতিক পরিবেশ ও কৃত্রিম পরিবেশ। প্রাকৃতিক উপাদান নিয়ে গঠিত পরিবেশকে প্রাকৃতিক পরিবেশ ও মানবসৃষ্ট উপাদান নিয়ে গঠিত পরিবেশকে কৃত্রিম পরিবেশ বলা হয়। মানুষের দৈনন্দিন জীবনাচরণ এ পরিবেশের ওপর ব্যাপক প্রভাব বিস্তার করে।
পরিবেশ দূষণ কীঃ
কোনো কারণে পরিবেশ যখন তার সাভাবিকতা হারায় বা পরিবেশের বিভিন্ন উপাদানের কাঙ্খিত মাত্রা বিনষ্ট হয়, সেই পরিবেশ জীব-জগতের জন্য অস্বস্তিকর অসহনীয় হয়ে উঠে। এ অস্বাভাবিক বা অসুস্থ পরিবেশই হলো দূষিত পরিবেশ। আধুনিক যুগে বিজ্ঞান ও প্রযুক্তি মানুষের জন্য অনেক আরাম-আয়েশের উপকরণ জুগিয়েছে। সভ্যতাকে এগিয়ে নিয়ে গেছে অনেক দূরে। কিন্তু এই বিজ্ঞানের কারণেই পরিবেশ তার স্বাভাবিকতা হারিয়ে কৃত্রিম ও অস্বাভাবিক হয়ে উঠেছে। মানুষ যখন তখন নির্বিচারে কেবল তার স্বার্থের জন্য প্রকৃতিকে নিষ্ঠুরভাবে কাজে লাগাচ্ছে। ফলে নানা দুর্যোগ বিপর্যয়ের মাধ্যমে প্রকৃতিও যেন মানুষের প্রতি হয়ে উঠেছে প্রতিশোধপরায়ন।
পরিবেশ দূষণে সৃষ্ট সমস্যাঃ
প্রকৃতি ও মানুষের মধ্যে যেন একটি নিরন্তর দ্বন্দ মহমান। বেঁচে থাকার তাগিদে, জীবনধারনের জন্য মানুষ প্রকৃতিকে কাজে লাগায়। আবার, প্রকৃতি তার স্বভাব সূত্রে মানুষের বিরোধিতা করে। এই দ্বন্দের ফলে পরিবেশ তার ভারসাম্য হারায়। মানুষের সংখ্যা বৃদ্ধি ও বিজ্ঞানের অগ্রগামী জয়যাত্রার ফলে মানুষকে তার পরিবেশ নিয়ে ভাবতে হলো। জীবনে আনন্দকে সহজলভ্য করার জন্য, জীবনকে স্বস্তিদায়ক করার জন্য নানা ধরণের রাসায়নিক পদার্থের আবিষ্কার ও ব্যবহার পরিবেশের স্বাভাবিকতা বিনষ্ট করতে শুরু করলো। Peter Williston এর একটি মন্তব্য অনুসারে-

""Environment pollution is a great threat to existence of living being on the earth.""
পরিবেশ দূষণের প্রকারভেদ:
পরিবেশ দূষণ মূলত দুই উপায়ে হয়ে থাকে। যথাঃ স্বাভাবিক উপায়ে ও কৃত্রিম উপায়ে। সাধারণত প্রাকৃতিক ভারসাম্য নষ্ট হওয়ায় পরিবেশে যে অবনতিশীল অবস্থা বিরাজ করছে তাই-ই প্রাকৃতিক দূষন। প্রাকৃতিক দূষনের মধ্যে রয়েছে সীসা, পারদ, সালফার, কার্বন-ডাইঅক্সাইড, কার্বন-মনোক্সাইড ইত্যাদি। তাছাড়া আমাদের মলমুত্র ও পচনদ্রব্য থেকে প্রাকৃতিক দূষণ হয়ে থাকে। কৃত্রিম দূষণের নিয়ামক হচ্ছে কলকারখানা আর যানবাহনের কালো ধোয়া। তাছাড়াও আছে কীটনাশক, গুড়াসাবান, ওষুধপত্র ও পলিথিন প্লাস্টিকের মতো প্রসাধনী সামগ্রী।

পরিবেশ দূষণের নানান কারণ: 
স্থান-কালভেদে পরিবেশ দূষণের কারণও ভিন্ন ভিন্ন। তবে সাধারণ ভাবে পরিবেশ দূষণের প্রধান কারণগুলো হলোঃ

* জনসংখ্যা বৃদ্ধি।
* বিভিন্ন যন্ত্র ও যানবাহনের বিরূপ ব্যবহার। 
* রাসায়নিক সার ও কীটনাশকের ব্যাপক ব্যবহার। 
* নির্বিচারে বন উজার।
* বিভিন্ন ক্ষতিকর রাসায়নিক দ্রব্য ব্যবহার। 
* যুদ্ধ বিগ্রহ।
* গ্রীনহাউজ এফেক্ট।
এসব দূষণকে প্রধানত চারটি ভাগে ভাগ করা হয়। যথাঃ বায়ুদূষণ, পানিদূষণ, মাটি দূষণ ও শব্দদূষণ।

পরিবেশ দূষণের ফলাফল:
পরিবেশ দূষণের কারণে মানবসভ্যতা ক্ষতির সম্মুখীন হতে হয় সূত্রাকারে। নিম্নে তা দেয়া হলোঃ 

*বন্যা, খরা বেড়ে যাবে। 
* জীববৈচিত্র নষ্ট হবে। 
* বিকলাঙ্গ শিশুর জন্ম হবে। 
* মাটির উর্বরতা শক্তি কমে যাবে। 
* পানি ও বায়ুদূষণের ফলে অনেক অজানা রোগের প্রাদুর্ভাব দেখা যাবে।

খাদ্য দূষণ:
বেঁচে থাকতে হলে মানুষের প্রথমেই প্রয়োজন খাদ্যের। খাদ্যে ভেজাল কথাটি এখন সারাবিশ্বজুড়ে প্রচলিত। ভেজাল অর্থ এখন শুধু অসৎ ব্যবসায়ীর অসততা নয়, কৃত্রিম উপায়ে রাসায়নিক পদার্থ মিশানোকেও বুঝানো হয়। শাক-সবজি মিষ্টিমন্ডা, মাছ-মাংস সর্বত্রই নির্বিচারে রাসায়নিক দ্রব্য ব্যবহারের ফলে এসব খাদ্যদ্রব্যের স্বাভাবিক গুণ হারিয়ে যাচ্ছে। ফলে দূষন ঘটছে এবং সর্বভুক মানুষ নানা রোগে আক্রান্ত হচ্ছে।

পানিদূষণ:
পানি দূষণের ভয়াবহতা ঢাকার বূড়িগঙ্গা নদীর তীরবর্তী মানুষদের জীবনকে অতিষ্ট করে তুলেছে। এই চিত্র কেবল ঢাকায় নয়। সারাবিশ্বে জনবহুল এলাকার সাধারণ সমস্যা। পয়ঃনিষ্কাষণ ব্যবস্থার ত্রুটিও পানি দূষণের অন্যতম কারণ। ১৯৮০ থেকে ১৯৯০ এই এক দশক আন্তর্জাতিকভাবে পানি ও পয়নিষ্কাষণ শুদ্ধি অভিজান চলেছিল। অবশ্য সে উদ্দেশ্য পূরণ হয়নি। উন্নত দেশগুলোতে পানি শোধণের ব্যবস্থা থাকলেও অনুন্নত দেশগুলো এখনো এই সমস্যায় বেশি আক্রান্ত।

শব্দদূষণ:
শব্দদূষণ মূলত শহরকেন্দ্রিক সমস্যা। কলকারখানা ও যানবাহনের শব্দের সাথে শহরবাসীর নৈমিত্তিক পরিচয়। ইদানিং মাইকের বিরক্তিকর আওয়াজ, বাজি-পটকার আকস্মিক শব্দ শহর ছাড়িয়ে গ্রামেও পৌছে গেছে। ফলে শ্রবণযন্ত্রের সমস্যা , হৃদপিন্ডের নানা রোগ, স্নায়ুতন্ত্রের জটিলতা ক্রমশ বৃদ্ধি পাচ্ছে।

বায়ুদূষণ:
বায়ুদূষণ এখন সারা বিশ্বে একটি প্রকটিত সমস্যা। বিশেষত উন্নত বিশ্বে এবং অনুন্নত বিশ্বের শহর এলাকায়। বাতাসে ভাসমান বিভিন্ন হাল্কা বস্তু বায়ুদূষণ ঘটায়। অপেক্ষাকৃত ভারি দ্রব্যাদি বেশিক্ষণ বাতাসে ভেসে থাকতে পারে না। তাই নিচের দিকে ধাবিত হয়। বা পড়ে যায়। বিভিন্ন প্রতিষ্ঠানের ব্যবহৃত যন্ত্রপাতির তাপ, পরিত্যক্ত আবর্জনা প্রভৃতিতে নানা ধরণের অক্সাইড থাকে। এসব অক্সাইড বাতাসের সাথে মিশে সালফার ও নাইট্রোজেনের অম্ল বা এসিড তৈরি করে। ঊর্ধ আকাশে বাতাসের সাথে এদের মিশ্রন ঘটে। তারপর তা এসিডরূপে ভূপৃষ্ঠে পতিত হয় যাকে এসিড বৃষ্টি বলে। এতে জনজীবনের অনেক ক্ষতি হয়।
মাটি দূষণ:
মাটি দূষণ বর্তমানে বাংলাদেশের অন্যতম সমস্যা হয়ে দাঁড়িয়েছে। সময় যতই যাচ্ছে দেশের জনসংখ্যা বাড়ছে যার ফলে খাদ্যের চাহিদাও বাড়ছে। চাষিরা তাই ফসলের ক্ষেতে অধিক পরিমাণে প্রয়োগ করছে রাসায়নিক সার ও কীটনাশক যা মাটির উর্বরাশক্তিকে কমিয়ে দিচ্ছে। তাছাড়া প্লাস্টিক ও পলিথিন জাতীয় দ্রব্য বর্তমানে এতটাই সহজলভ্য হয়েছে যে মানুষ তা এখন যেখানে সেখানে ফেলে রাখছে। এসব দ্রব্য মাটিতে পচতে সময় লাগে প্রায় ৩০০-৪০০ বছর। তাই সেই মাটিতে তখন গাছপালা জন্মায় না। অন্যদিকে এসব দ্রব্য পুড়িয়ে ফেললেও বায়ুতে কার্বন-মনোক্সাইডের মতো বিষাক্ত গ্যাস মিশে বায়ুদূষণ ঘটায়।

তেজস্ক্রিয় দূষণ:
বর্তমান বিশ্বে চলছে অস্ত্র প্রতিযোগিতা এবং শক্তি উন্মত্ততা। বিশ্বের শক্তিধর রাষ্ট্রগুলো একের পর এক নতুন নতুন অস্ত্র তৈরি করছে এবং সেগুলোর পরীক্ষা চালাতে গিয়ে পরিবেশের মারাত্মক বিপর্যয় ঘটাচ্ছে। বিশেষ করে পারমাণবিক যুদ্ধ ও পারমাণবিক অস্ত্রের পরীক্ষা নিরীক্ষার মধ্যে তেজস্ক্রিয় দূষণের বিপদ সবচেয়ে বেশি।

প্রতিকার:
পরিবেশ দূষণের পরিণতি যে কত মারাত্মক হতে পারে তা এখন কেবল অনুমানের বিষয় নয়। মানুষ ইতিমধ্যে হাতে নাতে এর প্রতিফল পেতে শুরু করেছে। তাই পরিবেশ দূষণ প্রতিরোধ করার জন্য গোটা বিশ্ববাসীকে এগিয়ে আসতে হবে। অনতিবিলম্বে বের করতে হবে প্রকৃতির ভারসাম্য রক্ষার যথার্থ উপায়।

পরিবেশ সংরক্ষণে ব্যক্তি ও সমষ্টিগত ভূমিকা:
পরিবেশ সংরক্ষণে দায়িত্ব কেবল সরকার বা কোন নির্দিষ্ট সংস্থা বা ব্যক্তিবিশেষের নয়, এ দায়িত্ব সকলের, প্রতিটি সচেতন নাগরিকের। তবে ব্যক্তিগত প্রচেষ্টার তুলনায় এক্ষেত্রে অধিক সাফল্য বয়ে আনে সমষ্টিগত প্রয়াস। যারা অজ্ঞতাবশত পরিবেশ দূষণে যুক্ত হচ্ছে তাদের সচেতন করতে হবে সমষ্টিগতভাবে। পরিবেশের ভারসাম্য রক্ষা ও পরিবেশ দূষণ নিয়ন্ত্রণে প্রত্যেককে ব্যক্তিগতভাবেও গুরুত্বপূর্ণ ভূমিকা রাখতে হবে। সর্বোপরি পরিবেশকে দূষণ্মুক্ত রাখার জন্য যা গ্রহণ বর্জনের প্রয়োজন তার সবই করতে হবে আমাদের।

দূষণের ফলে সৃষ্ট বিরূপ প্রতিক্রিয়া:
বায়ুমন্ডলে উষ্ণতা বৃদ্ধির সঙ্গে সমুদ্রের পৃষ্ঠের উচ্চতা বৃদ্ধির একটা গভীরতর যোগ রয়েছে। জলোচ্ছাস, বন্যা, অনাবৃষ্টি, অতিবৃষ্টি সব কিছুই বৃক্ষনিধণের প্রতিক্রিয়া বলে বিজ্ঞানীরা মনে করছেন। কৃষিপ্রধান বাংলাদেশে প্রাকৃতিক পরিবেশ বিপর্যস্ত হওয়ার কারণে কৃষিক্ষেত্রে বিরূপ প্রতিক্রিয়ার সৃষ্টি হচ্ছে। কখনো অনাবৃষ্টির কারণে সময়মতো বীজবপণ করা যাচ্ছে না আবার কখনো অতিবৃষ্টির কারণে ফসলহানির মতো অবস্থার সম্মুখীন হয় এদেশের কৃষিজীবী মানুষ।

ঋতু পরিবর্তনে ভূমিকা:
প্রাকৃতিক কারণে এদেশের ঋতু পরিবর্তনে অনিয়ম দেখা দিয়েছে। ঋতু পরিক্রমা আগের নামে থাকলেও ছয় ঋতুর নিজস্ব যে বৈশিষ্ট্য ছিল তার বেশ পরিবর্তন লক্ষ্য করা যাচ্ছে। এরও প্রধান কারণ বনসম্পদ আগের তুলনায় প্রচন্ড রকম হ্রাস পেয়েছে। তাই প্রকৃতি তার আগের নিয়মের বৈশিষ্ট্য ফুটিয়ে তোলে না।

পরিবেশ রক্ষায় বনায়ন:
প্রাকৃতিক এই বিপর্যয় থেকে রক্ষা পেতে হলে বনভূমিকে রক্ষা করতে হবে। সেই সঙ্গে অব্যবহৃত সমুদয় জমিতে বৃক্ষরোপণ করে বনায়ন কর্মসূচি গ্রহণ করা জরুরি হয়ে পড়েছে। শতক্রা পঁচিশ ভাগ বা তারও বেশি পরিমাণ জমিতে গাছপালা লাগাতে হবে।

পরিবেশ দূষণের ফলে সৃষ্ট স্বাস্থ্য ঝুঁকি:
পরিবেশ দূষণের ফলে সৃষ্ট বিরূপ প্রভাব পড়ছে মানুষের জনজীবনের ওপর। World Health Organisation এর একটি পরিসংখ্যান মতে পৃথিবীর উন্নয়নশীল দেশগুলোতে ৫ বছরের অনুর্ধ্ব যত শিশুর মৃত্যু হয় তার প্রায় ৭০ ভাগ হয় পানিদূষণের কারণে। তাছাড়া বায়ুদূষণের কারণে প্রতিবছর প্রায় ২২ লাখ মানুষ শ্বাসকষ্টে মারা যায়। পরিবেশ বিজ্ঞানীরা দেখেছেন যে বায়ুদূষণের কারণে এশিয়া মহাদেশের উপর তিন কিলোমিটার পুরু ধোয়াশা দেখা যাচ্ছে যা যেকোনো মুহুর্তে এসিড বৃষ্টিরূপে মাটিতে ঝড়ে পড়তে পারে। তাছাড়া তাপমাত্রা বৃদ্ধির সাথে সাথে কলেরা, পোলিও, হেপাটাইটিস বি ইত্যাদি রোগের সংখ্যা বেড়ে যেতে পারে। সূর্যের অতিবেগুনী রশ্মির অনুপ্রবেশের ফলে মানুষের ত্বকের ক্যান্সার থেকে শুরু করে চোখে ছানিতে সমস্যা দেখা দিবে। এমনকি ক্ষেতের শাকসবজির মধ্যেও তেজস্ক্রিয়তা চলে আসতে পারে।

গণসচেতনতা বৃদ্ধি:
পরিবেশ দূষণ একটি মারাত্মক সমস্যা আমাদের সকলের জন্য। মানব সৃষ্ট কারণেই পরিবেশ বেশি দূষিত হয়। তাই সকলের সচেতন হওয়া উচিত। এবং পরিবেশ দূষিত না হওয়ার অঙ্গিকার নিয়ে পরিবেশ রক্ষায় এগিয়ে আসতে হবে। সুস্থ পরিবেশ, সুস্থ জাতি, সুস্থ সমাজ গঠণে সকলকে কার্যকরি পদক্ষেপ নিয়ে সামনের দিকে এগিয়ে আসতে হবে। মিডিয়ায় জনসচেতনতা বাড়াতে বিভিন্ন বিজ্ঞাপন ব্যবহার করা যেতে পারে। সরকারের এই ব্যাপারে কঠোর আইন প্রয়োগ করে পরিবেশ দূষণ কমিয়ে আনার জন্য দ্রুত পদক্ষেপ নেয়া দরকার।  

উপসংহার:
বাংলাদেশ অনুন্নত বিশ্বের একটি দেশ। জনসংখ্যার ভারে পীড়িত ও প্রাকৃতিক সম্পদে দীন এই দেশটির পরিবেশ দূষণ এখন ভয়াবহ রূপ ধারণ করেছে। সমগ্র বিশ্বের পরিবেশবাদী আন্দোলনের সাথে বাংলাদেশের একাত্ম হওয়া দরকার।
Almond and Colednan বলেন-
""The contamination of the atmosphere has victimized normal existence must be eradicated for our betterment.""
তাই আমাদের পরিবেশ দূষণরোধে এক হয়ে কাজ করতে হবে। তবেই আমরা পাবো একটি সুস্থ, সুন্দর, দূষণমুক্ত ও বাসযোগ্য পৃথিবী।"
পরিবেশ দূষণ ও প্রতিকার,"ভূমিকা : মানুষ ও প্রাণিজগতের বেঁচে থাকার জন্য পরিবেশ
   গুরুত্বপূর্ণ ভূমিকা পালন করে। পরিবেশের ওপর নির্ভর করে মানুষ বা
   অন্য যেকোনো উদ্ভিদ বা প্রাণীর জীবনের উদ্ভব ও বিকাশ ঘটে। পরিবেশ
   থেকে তারা বেঁচে থাকার প্রয়োজনীয় উপকরণ সংগ্রহ করে। সে পরিবেশ যদি
   কোনো কারণে দূষিত হয়ে ওঠে তবে তা জীবের অস্তিত্বের জন্য
   হুমকিস্বরূপ। পৃথিবীর সবচেয়ে বুদ্ধিমান প্রাণী মানুষ পরিবেশ
   দূষণের প্রধান নিয়ামক, আবার সে মানুষই আজ পরিবেশের সুস্থতা রক্ষার
   জন্য উদ্যোগী হয়ে উঠেছে। কারণ, এ কথা মানুষের অজানা নয় যে, পরিবেশ
   এভাবে ক্রমাগত প্রতিক‚ল হয়ে উঠলে তার ধ্বংস অবশ্যম্ভাবী।

   পরিবেশ দূষণ কী : পরিবেশ হলো জীবজগতের প্রাণের ধারক। মানুষের
   কর্মকাণ্ডে এই পরিববেশে অনাকাঙ্ক্ষিত ক্ষতিকর পরিবর্তন হলে পরিবেশ
   দূষণ হয়। আমাদের চারপাশে যা কিছু আছে তা নিয়েই আমাদের পরিবেশ।
   কোনো কারণে এই পরিবেশের ভারসাম্য বিঘ্নিত হওয়াকে পরিবেশ দূষণ বলে।
   বায়ু দূষণ, পানি দূষণ, শব্দ দূষণ, মাটি দূষণ, খাদ্য দূষণ,
   আর্সেনিক দূষণ, তেজস্ক্রিয় দূষণ, ওজোন গ্যাস হ্রাস, গ্রিনহাউস
   ইফেক্ট ইত্যাদি সবকিছুই পরিবেশ দূষণের অন্তর্ভুক্ত। বস্তুত
   মানবসৃষ্ট বিভিন্ন কারণই পরিবেশ দূষণের জন্য বিশেষভাবে দায়ী।

   বাংলাদেশের পরিবেশ দূষণের ধরন : সুজলা-সুফলা নদীকেন্দ্রিক জীবন
   স্বভাবতই বাংলাদেশের মানুষকে করেছে প্রকৃতি ও পরিবেশপ্রেমী।
   কিন্তু সীমিত ভূখণ্ড ও সম্পদ এবং অতি ঘনবসতি ও দুর্যোগপ্রবণ
   ভৌগোলিক অবস্থান এ দেশের মানুষকে পরিবেশ দূষণের শিকারে পরিণত
   করেছে। পরিবেশ দূষণ মূলত দুই ভাবে হয়ে থাকে। যথা : স্বাভাবিক বা
   প্রাকৃতিক উপায়ে এবং কৃত্রিম উপায়ে। সাধারণত প্রাকৃতিক ভারসাম্য
   নষ্ট হওয়ায় পরিবেশে যে অবনতিশীল অবস্থা বিরাজ করছে-তাই প্রাকৃতিক
   দূষণ। প্রাকৃতিক দূষণের মধ্যে রয়েছে সিসা, পারদ, সালফার
   ডাই-অক্সাইড, কার্বন ডাই-অক্সাইড, কার্বন মনোক্সাইড ইত্যাদি।
   তাছাড়া আমাদের মলমূত্র এবং বিভিন্ন প্রকার পচন থেকেও প্রাকৃতিক
   দূষণ হয়ে থাকে। কৃত্রিম দূষণের নিয়ামক হচ্ছে নানা কীটনাশক, গুঁড়া
   সাবান, ওষুধপত্র ও প্রসাধন সামগ্রী, এমনকি প্লাস্টিক। এগুলো
   বহুদিন ধরে পরিবেশে টিকে থাকে। রোদ, পানি, বৃষ্টি, বাতাস, এগুলোকে
   কিছুই করত পারে না। তাই এগুলো মারাত্মকভাবে পরিবেশ দূষণ করে।

   পরিবেশ দূষণের কারণ : স্থান ও কালভেদে পরিবেশ দূষণের বিভিন্ন কারণ
   রয়েছে। এর মধ্যে প্রধান কয়েকটি কারণ নিম্নরূপ :

   ১। জনসংখ্যা বৃদ্ধি

   ২। অপরিকল্পিত নগরায়ন

   ৩। বনভূমির অপরিকল্পিত ব্যবহার

   ৪। প্রাকৃতিক সম্পদের অপব্যবহার

   ৫। দ্রুত শিল্পায়ন

   ৬। সার ও কীটনাশকের ব্যবহার

   ৭। বনভূমি উজাড়

   ৮। কলকারখানার বর্জ্য পদার্থ

   ৯। গাড়ির বিষাক্ত ধোঁয়া

   ১০। ওজোন স্তরের ক্রমাবনতি

   ১১। অ্যাসিড বৃষ্টি

   ১২। অপরিকল্পিত গৃহ নির্মাণ

   ১৩। দারিদ্র্য

   ১৪। প্লাস্টিক ইত্যাদি।

   পরিবেশ দূষণের ফলাফল : পরিবেশ দূষণ মানবসভ্যতায় বিভিন্ন ক্ষতিকর
   ফল বয়ে নিয়ে আসে। পরিবেশ দূষণের ফলে মানবসভ্যতা হুমকির সম্মুখীন
   হয়। মানবজীবনে পরিবেশ দূষণের ফলে যেসব ক্ষতিকর প্রভাব পড়ে তা হলো
   -

   (ক) বিভিন্ন প্রাকৃতিক দুর্যোগ যেমন - বন্যা ও খরা বেড়ে যাবে।

   (খ) জীববৈচিত্র্য বিনষ্ট হবে।

   (গ) বিকলাঙ্গ মানবশিশু জন্ম নেবে।

   (ঘ) মাটির উর্বরা শক্তি কমে যাবে।

   (ঙ) পানি ও বায়ুদূষণের ফলে অনেক অজানা রোগ-বালাইয়ের প্রাদুর্ভাব
   দেখা যাবে।

   পরিবেশ দূষণ প্রতিরোধে বাংলাদেশ সরকারের গৃহীত পদক্ষেপ : পরিবেশ
   দূষণ রোধ করার জন্য সারা বিশ্ব সচেতন হয়ে উঠেছে। আমাদের দেশে এ
   ব্যাপারে সচেতনতার সৃষ্টি হচ্ছে। সরকার এ ব্যাপারে বিভিন্ন
   ব্যবস্থা ও কর্মসূচি গ্রহণ করেছে। যেমন :

   ১. পলিথিন ব্যাগ নিষিদ্ধ (২০০০) ঘোষণা ও আইন করা হয়েছে।

   ২. টু-স্ট্রোক যানবাহন নিষিদ্ধ করা হয়েছে। এসব যানবাহনের নির্গত
   ধোঁয়ায় কার্বন-ডাইঅক্সাইড, সিসা, কার্বন মনোঅক্সাইডসহক্ষতিকর
   রাসায়নিক পদার্থ পরিবশেকে মারাত্মকভাবে ক্ষতিগ্রস্ত করেছিল।

   ৩. পরিবেশ দুষণরোধে সিএনজি জ্বালানির ব্যবহার আরম্ভ করেছে।

   ৪. মেয়াদোত্তীর্ণ যানবাহন নিষিদ্ধ করা হয়েছে।

   ৫. বনায়ন কর্মসূচির ব্যাপক সম্প্রসারণ করা হয়েছে।

   ৬. পরিবেশ আদালত গঠন করা হয়েছে। এ আদালতের মূল লক্ষ্য হচ্ছে দেশে
   পরিবেশ অপরাধের সুষ্ঠু বিচার নিশ্চিত করা।

   ৭. সরকার দেশের পরিবেশ সংরক্ষণের লক্ষ্যে ‘পরিবেশ সংরক্ষণ
   (সংশোধন) বিল ২০০২’ এবং ‘পরিবেশ আদালত (সংশোধন) বিল ২০০২’ নামে
   দুটি আইন পাস করেছে।

   ৮. জলবায়ুর পরিবর্তনবিষয়ক আন্তর্জাতিক কর্মশালার আয়োজন করেছে।
   পরিবেশ দূষণ প্রতিরোধে করণীয় : পরিবেশ দূষণ সমগ্র জীবজগতের জন্যই
   ক্ষতিকর। পরিবেশ দূষণ প্রতিরোধ করার জন্য গোটা বিশ্ববাসীকে এগিয়ে
   আসতে হবে। অনতিবিলম্বে বের করতে হবে প্রকৃতির ভারসাম্য রক্ষার
   যথার্থ উপায়।

   প্রথমে গোটা বিশ্ববাসীকে পরিবেশের সুস্থতা রক্ষায় জনসংখ্যা
   নিয়ন্ত্রণের ওপর গুরুত্ব আরোপ করতে হবে। গ্রিনহাউজ গ্যাসসমূহের
   নির্গমন সবসময় পর্যবেক্ষণ ও নিয়ন্ত্রণ করা অত্যন্ত জরুরি। কারণ,
   গ্রিনহাউজ প্রতিক্রিয়া গোটা বিশ্বের জীবজগতের জন্য এক মারাত্মক
   হুমকি। যেসব যন্ত্র বা গাড়ি থেকে ক্ষতিকর ধোঁয়া বা গ্যাস বের হয়
   তার ব্যবহার নিয়ন্ত্রণ করতে হবে। পাশাপাশি বিকল্প শক্তির ব্যবহার
   যেমন প্রাকৃতিক গ্যাস, সৌরশক্তি-নির্ভর যন্ত্রের ব্যবহার বৃদ্ধি
   পরিবেশকে অপেক্ষাকৃত স্বাভাবিক রাখতে পারে। নির্বিচারে যাতে গাছ
   কাটা না হয় সেদিকে সকলকে নজর দিতে হবে এবং সরকারি ও বেসরকারি বা
   ব্যক্তিগত উদ্যোগে বনায়ন বা বৃক্ষরোপণকে সামাজিক আন্দোলনে পরিণত
   করতে হবে। রাসায়নিক সার ও কীটনাশকের পরিবর্তে জৈব সারের (যেমন
   সম্প্রতি আবিষ্কৃত স্বর্ণা সার) ব্যবহার বৃদ্ধি পরিবেশের সুস্থতা
   রক্ষায় সহায়ক হতে পারে।

   উপসংহার : প্রাণিজগতের জন্যই পরিবেশ প্রয়োজন। তাই পরিবেশকে দূষণের
   হাত থেকে রক্ষা করা উচিত। তা না হলে জীবজন্তুর অস্তিত্ব রক্ষা করা
   কঠিন। পরিবেশ দূষণ জাতির জন্যে এক মারাত্মক হুমকিস্বরূপ। এ
   ব্যাপারে সারা বিশ্বের মানুষের সচেতনতার মানসিকতা একান্ত
   অপরিহার্য। আমাদের মতো উন্নয়নশীল দেশে এ সমস্যা আরো প্রকট। তাবে
   দেশ ও জাতির স্বার্থে এটি মোকাবেলা অত্যাবশ্যক।
"
পরিবেশ দূষণ ও প্রতিকার,"ভূমিকা : মানুষ ও প্রাণিজগতের বেঁচে থাকার জন্য পরিবেশ
   গুরুত্বপূর্ণ ভূমিকা পালন করে। পরিবেশের ওপর নির্ভর করে মানুষ বা
   অন্য যেকোনো উদ্ভিদ বা প্রাণীর জীবনের উদ্ভব ও বিকাশ ঘটে। পরিবেশ
   থেকে তারা বেঁচে থাকার প্রয়োজনীয় উপকরণ সংগ্রহ করে। সে পরিবেশ যদি
   কোনো কারণে দূষিত হয়ে ওঠে তবে তা জীবের অস্তিত্বের জন্য
   হুমকিস্বরূপ। পৃথিবীর সবচেয়ে বুদ্ধিমান প্রাণী মানুষ পরিবেশ
   দূষণের প্রধান নিয়ামক, আবার সে মানুষই আজ পরিবেশের সুস্থতা রক্ষার
   জন্য উদ্যোগী হয়ে উঠেছে। কারণ, এ কথা মানুষের অজানা নয় যে, পরিবেশ
   এভাবে ক্রমাগত প্রতিক‚ল হয়ে উঠলে তার ধ্বংস অবশ্যম্ভাবী।

   পরিবেশ দূষণ কী : পরিবেশ হলো জীবজগতের প্রাণের ধারক। মানুষের
   কর্মকাণ্ডে এই পরিববেশে অনাকাঙ্ক্ষিত ক্ষতিকর পরিবর্তন হলে পরিবেশ
   দূষণ হয়। আমাদের চারপাশে যা কিছু আছে তা নিয়েই আমাদের পরিবেশ।
   কোনো কারণে এই পরিবেশের ভারসাম্য বিঘ্নিত হওয়াকে পরিবেশ দূষণ বলে।
   বায়ু দূষণ, পানি দূষণ, শব্দ দূষণ, মাটি দূষণ, খাদ্য দূষণ,
   আর্সেনিক দূষণ, তেজস্ক্রিয় দূষণ, ওজোন গ্যাস হ্রাস, গ্রিনহাউস
   ইফেক্ট ইত্যাদি সবকিছুই পরিবেশ দূষণের অন্তর্ভুক্ত। বস্তুত
   মানবসৃষ্ট বিভিন্ন কারণই পরিবেশ দূষণের জন্য বিশেষভাবে দায়ী।

   বাংলাদেশের পরিবেশ দূষণের ধরন : সুজলা-সুফলা নদীকেন্দ্রিক জীবন
   স্বভাবতই বাংলাদেশের মানুষকে করেছে প্রকৃতি ও পরিবেশপ্রেমী।
   কিন্তু সীমিত ভূখণ্ড ও সম্পদ এবং অতি ঘনবসতি ও দুর্যোগপ্রবণ
   ভৌগোলিক অবস্থান এ দেশের মানুষকে পরিবেশ দূষণের শিকারে পরিণত
   করেছে। পরিবেশ দূষণ মূলত দুই ভাবে হয়ে থাকে। যথা : স্বাভাবিক বা
   প্রাকৃতিক উপায়ে এবং কৃত্রিম উপায়ে। সাধারণত প্রাকৃতিক ভারসাম্য
   নষ্ট হওয়ায় পরিবেশে যে অবনতিশীল অবস্থা বিরাজ করছে-তাই প্রাকৃতিক
   দূষণ। প্রাকৃতিক দূষণের মধ্যে রয়েছে সিসা, পারদ, সালফার
   ডাই-অক্সাইড, কার্বন ডাই-অক্সাইড, কার্বন মনোক্সাইড ইত্যাদি।
   তাছাড়া আমাদের মলমূত্র এবং বিভিন্ন প্রকার পচন থেকেও প্রাকৃতিক
   দূষণ হয়ে থাকে। কৃত্রিম দূষণের নিয়ামক হচ্ছে নানা কীটনাশক, গুঁড়া
   সাবান, ওষুধপত্র ও প্রসাধন সামগ্রী, এমনকি প্লাস্টিক। এগুলো
   বহুদিন ধরে পরিবেশে টিকে থাকে। রোদ, পানি, বৃষ্টি, বাতাস, এগুলোকে
   কিছুই করত পারে না। তাই এগুলো মারাত্মকভাবে পরিবেশ দূষণ করে।

   পরিবেশ দূষণের কারণ : স্থান ও কালভেদে পরিবেশ দূষণের বিভিন্ন কারণ
   রয়েছে। এর মধ্যে প্রধান কয়েকটি কারণ নিম্নরূপ :

   ১। জনসংখ্যা বৃদ্ধি

   ২। অপরিকল্পিত নগরায়ন

   ৩। বনভূমির অপরিকল্পিত ব্যবহার

   ৪। প্রাকৃতিক সম্পদের অপব্যবহার

   ৫। দ্রুত শিল্পায়ন

   ৬। সার ও কীটনাশকের ব্যবহার

   ৭। বনভূমি উজাড়

   ৮। কলকারখানার বর্জ্য পদার্থ

   ৯। গাড়ির বিষাক্ত ধোঁয়া

   ১০। ওজোন স্তরের ক্রমাবনতি

   ১১। অ্যাসিড বৃষ্টি

   ১২। অপরিকল্পিত গৃহ নির্মাণ

   ১৩। দারিদ্র্য

   ১৪। প্লাস্টিক ইত্যাদি।

   পরিবেশ দূষণের ফলাফল : পরিবেশ দূষণ মানবসভ্যতায় বিভিন্ন ক্ষতিকর
   ফল বয়ে নিয়ে আসে। পরিবেশ দূষণের ফলে মানবসভ্যতা হুমকির সম্মুখীন
   হয়। মানবজীবনে পরিবেশ দূষণের ফলে যেসব ক্ষতিকর প্রভাব পড়ে তা হলো
   -

   (ক) বিভিন্ন প্রাকৃতিক দুর্যোগ যেমন - বন্যা ও খরা বেড়ে যাবে।

   (খ) জীববৈচিত্র্য বিনষ্ট হবে।

   (গ) বিকলাঙ্গ মানবশিশু জন্ম নেবে।

   (ঘ) মাটির উর্বরা শক্তি কমে যাবে।

   (ঙ) পানি ও বায়ুদূষণের ফলে অনেক অজানা রোগ-বালাইয়ের প্রাদুর্ভাব
   দেখা যাবে।

   পরিবেশ দূষণ প্রতিরোধে বাংলাদেশ সরকারের গৃহীত পদক্ষেপ : পরিবেশ
   দূষণ রোধ করার জন্য সারা বিশ্ব সচেতন হয়ে উঠেছে। আমাদের দেশে এ
   ব্যাপারে সচেতনতার সৃষ্টি হচ্ছে। সরকার এ ব্যাপারে বিভিন্ন
   ব্যবস্থা ও কর্মসূচি গ্রহণ করেছে। যেমন :

   ১. পলিথিন ব্যাগ নিষিদ্ধ (২০০০) ঘোষণা ও আইন করা হয়েছে।

   ২. টু-স্ট্রোক যানবাহন নিষিদ্ধ করা হয়েছে। এসব যানবাহনের নির্গত
   ধোঁয়ায় কার্বন-ডাইঅক্সাইড, সিসা, কার্বন মনোঅক্সাইডসহক্ষতিকর
   রাসায়নিক পদার্থ পরিবশেকে মারাত্মকভাবে ক্ষতিগ্রস্ত করেছিল।

   ৩. পরিবেশ দুষণরোধে সিএনজি জ্বালানির ব্যবহার আরম্ভ করেছে।

   ৪. মেয়াদোত্তীর্ণ যানবাহন নিষিদ্ধ করা হয়েছে।

   ৫. বনায়ন কর্মসূচির ব্যাপক সম্প্রসারণ করা হয়েছে।

   ৬. পরিবেশ আদালত গঠন করা হয়েছে। এ আদালতের মূল লক্ষ্য হচ্ছে দেশে
   পরিবেশ অপরাধের সুষ্ঠু বিচার নিশ্চিত করা।

   ৭. সরকার দেশের পরিবেশ সংরক্ষণের লক্ষ্যে ‘পরিবেশ সংরক্ষণ
   (সংশোধন) বিল ২০০২’ এবং ‘পরিবেশ আদালত (সংশোধন) বিল ২০০২’ নামে
   দুটি আইন পাস করেছে।

   ৮. জলবায়ুর পরিবর্তনবিষয়ক আন্তর্জাতিক কর্মশালার আয়োজন করেছে।
   পরিবেশ দূষণ প্রতিরোধে করণীয় : পরিবেশ দূষণ সমগ্র জীবজগতের জন্যই
   ক্ষতিকর। পরিবেশ দূষণ প্রতিরোধ করার জন্য গোটা বিশ্ববাসীকে এগিয়ে
   আসতে হবে। অনতিবিলম্বে বের করতে হবে প্রকৃতির ভারসাম্য রক্ষার
   যথার্থ উপায়।

   প্রথমে গোটা বিশ্ববাসীকে পরিবেশের সুস্থতা রক্ষায় জনসংখ্যা
   নিয়ন্ত্রণের ওপর গুরুত্ব আরোপ করতে হবে। গ্রিনহাউজ গ্যাসসমূহের
   নির্গমন সবসময় পর্যবেক্ষণ ও নিয়ন্ত্রণ করা অত্যন্ত জরুরি। কারণ,
   গ্রিনহাউজ প্রতিক্রিয়া গোটা বিশ্বের জীবজগতের জন্য এক মারাত্মক
   হুমকি। যেসব যন্ত্র বা গাড়ি থেকে ক্ষতিকর ধোঁয়া বা গ্যাস বের হয়
   তার ব্যবহার নিয়ন্ত্রণ করতে হবে। পাশাপাশি বিকল্প শক্তির ব্যবহার
   যেমন প্রাকৃতিক গ্যাস, সৌরশক্তি-নির্ভর যন্ত্রের ব্যবহার বৃদ্ধি
   পরিবেশকে অপেক্ষাকৃত স্বাভাবিক রাখতে পারে। নির্বিচারে যাতে গাছ
   কাটা না হয় সেদিকে সকলকে নজর দিতে হবে এবং সরকারি ও বেসরকারি বা
   ব্যক্তিগত উদ্যোগে বনায়ন বা বৃক্ষরোপণকে সামাজিক আন্দোলনে পরিণত
   করতে হবে। রাসায়নিক সার ও কীটনাশকের পরিবর্তে জৈব সারের (যেমন
   সম্প্রতি আবিষ্কৃত স্বর্ণা সার) ব্যবহার বৃদ্ধি পরিবেশের সুস্থতা
   রক্ষায় সহায়ক হতে পারে।

   উপসংহার : প্রাণিজগতের জন্যই পরিবেশ প্রয়োজন। তাই পরিবেশকে দূষণের
   হাত থেকে রক্ষা করা উচিত। তা না হলে জীবজন্তুর অস্তিত্ব রক্ষা করা
   কঠিন। পরিবেশ দূষণ জাতির জন্যে এক মারাত্মক হুমকিস্বরূপ। এ
   ব্যাপারে সারা বিশ্বের মানুষের সচেতনতার মানসিকতা একান্ত
   অপরিহার্য। আমাদের মতো উন্নয়নশীল দেশে এ সমস্যা আরো প্রকট। তাবে
   দেশ ও জাতির স্বার্থে এটি মোকাবেলা অত্যাবশ্যক।
"
পরিবেশ দূষণ ও তার প্রতিকার," ভূমিকাঃ মানুষ তথা জীবজগতের বাসযোগ্য এলাকাই হল তার পরিবেশ।
   পরিবেশের সাথে সম্পৃক্ত হয়ে মানুষ এবং অপরাপর উদ্ভিদ ও প্রাণী
   জীবনের বিকাশ ঘটে। জীবজগৎ ও তার পরিবেশের মধ্যে প্রতিনিয়ত জীবন
   রক্ষাকারী উপকরণের আদান-প্রদান চলে। এ আদান-প্রদানের ভারসাম্যের
   ওপর জীবের অস্তিত্ব সম্পূর্ণরূপে নির্ভরশীল। পরিবেশের এ ভারসাম্য
   বিঘ্নিত হলে পরিবেশ দূষণ ঘটে। আর পরিবেশ দূষণের কারণে মানব সভ্যতা
   আজ চরম হুমকির সম্মুখীন।

পরিবেশ দূষণের সূত্রপাত

   পরিবেশ দূষণের সূত্রপাতঃ মানব সভ্যতার ক্রম বিকাশের সাথে সাথে
   পরিবেশ দূষণের সূত্রপাত ঘটে। আদিম যুগের পৃথিবীতে যখন থেকে আগুনের
   ব্যবহার শুরু হয় তখন থেকেই প্রাণ প্রদায়ী অক্সিজেনের ধ্বংস শুরু
   হয়। আর এই অক্সিজেন ধ্বংসের সাথে সাথে এর ধোয়া ও ভস্মকণায়
   পরিবেশ দূষিত হয়। সভ্যতার বিচিত্র বিকাশের প্রতিক্রিয়া পরিবেশের
   ভারসাম্যে বিরূপ প্রভাব ফেলে। বিজ্ঞান ও প্রযুক্তির উন্নয়নের
   পাশাপাশি অসংখ্য শিল্প-কারখানা গড়ে ওঠে। নগরজীবনের প্রাচুর্যে
   যানবাহনের আধিক্য দেখা দেয় রাজপথে, সবুজ বিপ্লব ঘটাতে আসে
   কীটনাশক। আণবিক ও পারমাণবিক বোমার তেজস্ক্রিয়তা ছড়িয়ে পড়ে
   আকাশে বাতাসে। ফলে পরিবেশ দূষণ বেড়ে যায় ব্যাপকভাবে।

পরিবেশের ভারসাম্য বিনষ্টের কারণ ও প্রতিক্রিয়া

   পরিবেশের ভারসাম্য বিনষ্টের কারণ ও প্রতিক্রিয়াঃ পরিবেশের
   ভারসাম্য নষ্ট তথা পরিবেশ দূষণের নানাবিধ কারণ রয়েছে।
   তন্মধ্যে-(১) জনসংখ্যা বৃদ্ধি, (২) বনজ সম্পদের বিনষ্টি, (৩)
   বায়ু দূষণ, (৪) পানি দূষণ, (৫) শব্দ দূষণ এবং (৬) গ্রীন হাউস
   প্রতিক্রিয়ার বিরূপ প্রভাবে প্রাকৃতিক ভারসাম্য আজ হুমকির
   সম্মুখীন।
   (১) জনসংখ্যা বৃদ্ধিঃ ব্যাপকহারে জনসংখ্যা বৃদ্ধি পরিবেশের জন্য
   এক মারাত্মক হুমকি স্বরূপ। জনসংখ্যার ক্রমবর্ধমান চাপে লোকালয়ের
   প্রকৃতি ও পরিবেশের ভারসাম্য বিনষ্ট হয়। পরিবেশ বিজ্ঞানীদের মতে,
   দরিদ্র, অশিক্ষা ও অভাব অনটন পরিবার কেন্দ্রিক সমাজ ব্যবস্থাকে
   চরম বিপর্যয়ের মধ্যে ঠেলে দিচ্ছে।
   (২) বনজ সম্পদের বিনষ্টিঃ বিশেষজ্ঞদের মতে, একটি দেশের মোট
   আয়তনের শতকরা ২৫ ভাগ বনভূমি থাকা প্রয়োজন। সে তুলনায় আমাদের
   দেশে বনভূমি অপ্রতুল। আমাদের দেশে বনভূমির পরিমাণ মোট আয়তনের
   শতকরা ১৬ ভাগ। তদুপরি নির্বিচারে বৃক্ষ কর্তনের ফলে বনভূমির
   পরিমাণ ক্রমশ হ্রাস পাচ্ছে। এ নিয়ে বিশ্ববাসী আজ শঙ্কিত। এভাবে
   আর ক'বছর চলতে থাকলে দেশে বনভূমির পরিমাণ শূন্যের Desy কোঠায় এসে
   দাঁড়াবে, যার পরিণাম হবে ভয়াবহ। মানুষ, গরু-ছাগল, হাঁস মুরগি,
   পশু-পাখিসহ কোন প্রাণীই বেঁচে থাকবে না, দেখা দেবে মহা বিপর্যয়,
   বিধ্বস্ত হবে সভ্যতা, ধ্বংস হবে দেশ ও জাতির অস্তিত্ব।
   (৩) বায়ু দূষণ ও প্রতিক্রিয়াঃ বাতাসে জীবের অস্তিত্বের ক্ষতিকর
   পদার্থের মাত্রা বেশি হলে তাকে বায়ু দূষণ বলে। ধোঁয়া, ধুলাবালি,
   কীটনাশক, তেজস্ক্রিয় পদার্থ প্রভৃতি বায়ু দূষণের অন্যতম কারণ।
   তেলের দহনজাত ধোঁয়া থেকে সালফার ডাই-অক্সাইড, যানবাহনের ধোঁয়া
   থেকে বেঞ্জোপাইরিন নির্গত হয় যা হাঁপানি ও ফুসফুসের রোগের কারণ।
   ধুলাবালি বিভিন্ন রোগের বাহন, কীটনাশক হরমোনের ভারসাম্য নষ্ট করে।
   আণবিক ও পারমাণবিক তেজস্ক্রিয় পদার্থ ক্যান্সার রোগের কারণ। তা
   থেকে অঙ্গ বিকৃতিও হতে পারে।
   (৪) পানি দূষণ ও প্রতিক্রিয়াঃ পানি দূষণ ঘটে খাল-বিলে, নদী
   সাগরে। কলকারখানার বর্জ্য পদার্থ নদীর পানি দূষিত করে। কীটনাশক
   পানিতে মিশে, তেলবাহী জাহাজ থেকে তেল ছড়িয়ে সাগরের পানি দূষিত
   করে। নাইট্রোজেন সারও পানি দূষণের কারণ। দূষিত পানি সংক্রামক রোগ
   ছড়ায়। মাছ ও ফসলের মধ্যে বিষ জমে। সে সব বিষাক্ত মাছ খেয়ে
   মানুষ নানা রোগে আক্রান্ত হয়।
   (৫) শব্দ দূষণ ও প্রতিক্রিয়াঃ যানবাহনের শব্দ থেকে শব্দ দূষণ
   হয়। কলকারখানার শব্দ, গাড়ির হর্ণ, মাইকের আওয়াজ, বোমাবাজির
   আওয়াজ প্রভৃতি শব্দদূষণ সৃষ্টি করে যা মানুষের স্নায়ুবিক
   বৈকল্য, নিদ্রাহীনতা, শিরঃপীড়া, মানসিক রোগ ইত্যাদির কারণ হয়ে
   দাঁড়ায়।
   (৬) গ্রীন হাউস প্রতিক্রিয়াঃ বায়ুমণ্ডলে গ্রীন হাউস গ্যাসের
   (কার্বন ডাই-অক্সাইড, মিথেন, নাইট্রাস অক্সাইড, কার্বন
   মনো-অক্সাইড, নাইট্রিক অক্সাইড, ক্লোরোফ্লোরো কার্বন ইত্যাদি)
   মাত্রার পরিবর্তনের ফলে সৃষ্ট প্রকৃতিগত এবং পরিবেশগত বিরূপ
   প্রতিক্রিয়াকে বলা হয় গ্রীন হাউস প্রতিক্রিয়া। গ্রীন হাউস
   প্রতিক্রিয়ার প্রভাবে প্রাকৃতিক ভারসাম্য বিরাট হুমকির সম্মুখীন।
   গ্রীন হাউস প্রতিক্রিয়ার দরুন পৃথিবীতে তাপমাত্রা বাড়ার সাথে
   সাথে বরফগলার পরিমাণ বাড়বে। ফলে পৃথিবীর বিভিন্ন দেশের
   উপকূলবর্তী ও নিম্নাঞ্চল বা সাগরের দ্বীপাঞ্চলগুলো তলিয়ে যাবে।
   ইতোমধ্যে পরিবেশ বিপর্যয়ের ফলে পৃথিবী থেকে ৭৬ রকমের প্রাণী ও
   কয়েক হাজার রকমের গাছপালা বিলুপ্ত হয়ে গেছে। ১৩২ রকমের
   স্তন্যপায়ী প্রাণী ও ২৬ রকমের প্রজাতির পাখির বংশ বিলুপ্তির পথে।
   বহু জমি মরুভূমিতে পরিণত হচ্ছে। প্রতি বছর কলকারখানা ও যানবাহন
   থেকে ২০ কোটি টন কার্বন ডাই-অক্সাইড নির্গত হয়ে বাতাসে জমা
   হচ্ছে। এ অবস্থা চলতে থাকলে সুন্দর এই পৃথিবী সত্যিই একদিন
   বসবাসের অযোগ্য হয়ে পড়বে।

ভারসাম্য রক্ষার উপায়

   ভারসাম্য রক্ষার উপায়ঃ পরিবেশের বিরূপ প্রতিক্রিয়ার প্রভাবে
   মানুষের স্বাস্থ্যহানি, রোগ-শোক, অর্থ ও সম্পদের অপচয় ইত্যাদি যে
   সব ক্ষতি সাধিত হয় তা থেকে রক্ষা পেতে হলে আমাদের অবশ্যই
   প্রাকৃতিক ভারসাম্য রক্ষার পথ বের করতে হবে। এর জন্য নানা পদ্ধতি
   প্রয়োগ করা যেতে পারে। বায়ুদূষণের বেলায় কীট নিধনে জৈব
   নিয়ন্ত্রণ পদ্ধতি গ্রহণ, নিবিড় বনায়ন, রাসায়নিক পদার্থের শোধন
   ধোয়ার পরিশ্রুতিকরণ, বসতি ও শিল্পাঞ্চলের মধ্যে দূরত্ব রাখা
   ইত্যাদি ব্যবস্থা গৃহীত হতে পারে। পানি দূষণ দূর করার জন্য
   রাসায়নিক পদার্থ ও ময়লার বিশোধন দরকার। শব্দ দূষণ দূর করতে হলে
   শব্দ নিয়ন্ত্রণ করতে হবে এবং সুনাগরিকতার বিকাশ ঘটাতে হবে।
   পরিবেশ দূষণের ফলে বিশ্বের বিভিন্ন স্থানে যে বিরূপ প্রতিক্রিয়া
   দেখা দিয়েছে তার প্রেক্ষিতে প্রাকৃতিক ভারসাম্য রক্ষার প্রচেষ্টা
   চলছে। বিভিন্ন দেশে পরিবেশ দূ নিরোধক আইন প্রবর্তন করা হয়েছে।
   বিভিন্ন রাষ্ট্রের মধ্যে দূষণ নিরোধ চুক্তি সম্পাদিত হয়েছে।
   আন্তর্জাতিকভাবেও এর মোকাবেলার উদ্যোগ গ্রহণ করা হয়েছে। প্রতি
   বছর ৫ জুন 'বিশ্ব পরিবেশ দিবস' পালন করা হয়।

পরিবেশ সংরক্ষণে সরকারের গৃহীত বিভিন্ন পদক্ষেপঃ

   সরকার পরিবেশ রক্ষার স্বার্থে এবং আগামী প্রজন্মকে পরিবেশ দূষণ
   থেকে রক্ষা করতে কতিপয় যুগান্তকারী পদক্ষেপ নিয়েছে। যেমন –
   (ক) পলিথিন ব্যাগ নিষিদ্ধঃ দেশের পরিবেশ রক্ষার জন্য বর্তমান
   সরকার বৈপ্লবিক সিদ্ধান্ত গ্রহণ করেছে। বিগত ২০ বছরে পলিথিন শপিং
   ব্যাগ মাটি, পানি ও বায়ু দূষিত করে তুলছিল। প্রায় অচল করে
   তুলছিল রাজধানীসহ শহরগুলোর পয়ঃনিষ্কাশন ব্যবস্থা। এই অসহনীয়
   অবস্থা থেকে পরিত্রাণের জন্য এবং সারা দেশে পরিবেশ উন্নয়নের
   লক্ষ্যে সরকার ১ মার্চ ২০০২ থেকে সারা দেশে পলিথিন শপিং ব্যাগের
   উৎপাদন, বিপণন ও ব্যবহার সম্পূর্ণ নিষিদ্ধ করে।
   (খ) পরিবেশ আদালত স্থাপনঃ দেশকে অধিকতর বাসযোগ্য করে তোলার
   লক্ষ্যে সরকার আরও যেসব পদক্ষেপ গ্রহণ করেছে তন্মধ্যে রয়েছে
   পরিবেশ আদালত। এ আদালতে পরিবেশ দূষণজনিত সকল অপরাধের দ্রুত বিচার
   সম্পন্ন হবে। প্রাথমিকভাবে ঢাকা ও চট্টগ্রাম মহানগরীসহ ৬টি
   বিভাগীয় শহরে পরিবেশ আদালতের কার্যক্রম শুরু হয়েছে। পরিবেশ
   অপরাধের সুষ্ঠু বিচার নিশ্চিত করার লক্ষ্যে প্রত্যেক জেলায় একজন
   করে বিশেষ ম্যাজিস্ট্রেট নিয়োগের ব্যবস্থা নেয়া হয়েছে।
   (গ) পরিবেশ সংরক্ষণ (সংশোধন) বিল ২০০২ঃ পরিবেশ ও বনমন্ত্রী
   শাজাহান সিরাজ ১ এপ্রিল ২০০২ জাতীয় সংসদে গাড়ির ধোয়া, পলিথিন
   ব্যাগ উৎপাদন ও ব্যবহারের জন্য শাস্তির ব্যবস্থা রেখে বাংলাদেশ
   পরিবেশ সংরক্ষণ (সংশোধন) বিল ২০০২ উত্থাপন করেন। বিলটি জাতীয়
   সংসদে পাস হয়।
   (ঘ) টু-স্ট্রোক যানবাহন নিষিদ্ধকরণঃ বায়ুদূষণসহ নানা রকম দূষণে
   ঢাকা এখন পৃথিবীর একটি পতিত এবং সবচেয়ে দূষিত নগরী হিসেবে
   বিবেচ্য। তাই সরকার ১৯ মে ২০০২ ঢাকা মহানগরীতে পর্যায়ক্রমে
   টু-স্ট্রোক ইঞ্জিনচালিত থ্রি হুইলার মোটরযান চলাচল নিষিদ্ধ করার
   সিদ্ধান্ত নেয়। ১ সেপ্টেম্বর ২০০২ থেকে টু স্ট্রোক থ্রি হুইলারের
   চলাচল সীমিতকরণ করা হয়েছে। ২০০২ সালের ৩১ ডিসেম্বরের মধ্যে
   এগুলোর লাইসেন্সও বাতিল করার মাধ্যমে রাজধানীকে টু-স্ট্রোক
   যানবাহনমুক্ত করা সম্পন্ন হবে। ঢাকার রাস্তাকে টু-স্ট্রোক মুক্ত
   করার পদক্ষেপ হিসেবে এই সিদ্ধান্ত কঠোরভাবে কার্যকর করা হয়।
   (ঙ) বায়ুদূষণ পরিমাপক যন্ত্রঃ পরিবেশ মন্ত্রণালয় কর্তৃক ঢাকায়
   'কন্টিনিউয়াস এয়ার মনিটরিং স্টেশন' (সিএএমএস) নামক বায়ুদূষণ
   পরিমাপক যন্ত্র "" স্থাপন করা হয়েছে। এ যন্ত্রের মাধ্যমে
   বায়ুদূষণের মাত্রা জানা যাবে।
   (চ) মেয়াদ উত্তীর্ণ যানবাহন নিষিদ্ধঃ পরিবেশ দূষণমুক্ত করা ও
   যানজট নিরসনের লক্ষ্যে ২৫ বছরের বেশি পুরনো ৩৭০০ ট্রাক, ২০ বছরের
   বেশি পুরনো ৩৭০টি বাস-মিনিবাস এবং ১৯৯৩ সালের আগে রেজিস্ট্রেশন
   করা ১৪ হাজার বেবিট্যাক্সি, ৫৫০টি টেম্পো ও ৭০০ অটোভ্যান চলাচল
   নিষিদ্ধ করা হয়েছে। এসব মেয়াদ উত্তীর্ণ যানবাহনের কারণে
   মারাত্মক বায়ুদূষণ ঘটছিল।
   (ছ) পরিবেশ উপযোগী সিএনজি জ্বালানিঃ সরকার ২০০৪ সালের মধ্যে সব
   সরকারি, আধা-সরকারি ও বিভিন্ন প্রতিষ্ঠানের যানবাহনগুলোকে পরিবেশ
   উপযোগী জ্বালানি সিএনজিতে রূপান্তরিত করার সিদ্ধান্ত নিয়েছে। এ
   পরিকল্পনার আওতায় ইতোমধ্যে রাজধানীতে ১২টি সিএনজি স্টেশন স্থাপন
   করা হয়েছে। ২০০২ সালের মধ্যে আরো নতুন চারটি স্টেশন স্থাপনের
   পরিকল্পনা রয়েছে।
   (জ) অন্যান্য পদক্ষেপঃ জীববৈচিত্র্য সংরক্ষণের অন্যতম প্রধান
   উপায় জলাভূমি রক্ষার পদক্ষেপ হিসেবে গুলশান, বারিধারা লেক এবং
   আশুলিয়ার জলাভূমি রক্ষার জন্য বর্তমান সরকার সময়োপযোগী ব্যবস্থা
   নিয়েছে। প্রাকৃতিক ভারসাম্য রক্ষায় সময়োপযোগী ব্যবস্থার
   মাধ্যমে পাহাড় কাটা বন্ধে উল্লেখযোগ্য সাফল্য অর্জিত হয়েছে।
   ইটের ভাটায় কাঠ ব্যবহার নিষিদ্ধ হয়েছে এবং ভাটা থেকে উদগীরিত
   ধোঁয়া নিয়ন্ত্রণের জন্য কঠোর ব্যবস্থা নেয়া হয়েছে।
   বুড়িগঙ্গাসহ সারা দেশে নদী দূষণ বন্ধ করার জন্য নেয়া হয়েছে
   কার্যকর পদক্ষেপ।

উপসংহার

   উপসংহারঃ পরিবেশ দূষণ পরিবেশের ভারসাম্য তথা মানব জাতির জন্য এক
   মারাত্মক হুমকি স্বরূপ। এ ব্যাপারে সারা বিশ্বের মানুষের সচেতনতা
   প্রয়োজন। আমাদের মত উন্নয়নশীল দেশে এ সমস্যা আরও প্রকট। জাতির
   বৃহত্তর স্বার্থে তথা অস্তিত্ব রক্ষার প্রশ্নে পরিবেশের ভারসাম্য
   রক্ষায় সকলের সম্মিলিত প্রচেষ্টা একান্ত অপরিহার্য।"
পরিবেশ দূষণ ও তার প্রতিকার," ভূমিকাঃ বিখ্যাত পরিবেশবিজ্ঞানী পিটার ওয়ালিস্টন বলেছেন,
   “Environmental pollution is a great threat to the existence of
   living being on the earth"" প্রকৃতপক্ষে বিশ্বমানবের জন্য পরিবেশ
   দূষণ আজ এক অস্তিত্ব ধ্বংসকারী হুমকি হয়ে দাঁড়িয়েছে। পরিবেশ
   দূষণ প্রতিরোধ তথা পরিবেশকে সুস্থ-স্বাভাবিক রাখার ওপরই নির্ভর
   করছে পৃথিবীতে মানুষের সুস্থ ও স্বাভাবিক জীবনের নিশ্চয়তা।
   কিন্তু অবিবেচক মানুষ প্রতিদিন তার স্বার্থান্ত্র তৎপরতায়
   পৃথিবীকে দূষিত করে তুলছে।

পরিবেশ ও পরিবেশ দূষণ

   পরিবেশ ও পরিবেশ দূষণঃ সাধারণভাবে পরিবেশ বলতে বোঝায় মানুষের
   চারপাশের প্রাকৃতিক ও প্রাকৃতিক পরিমণ্ডল। অর্থাৎ আলো, বাতাস,
   পানি, মাটি, গাছপালা, নানা প্রকার অদৃশ্য গ্যাস বেষ্টিত অবস্থাই
   হল মানুষের প্রাকৃতিক পরিবেশ। যেসব বস্তুগত ও অবস্তুগত উপাদান বা
   উপকরণের প্রয়োজনকে স্বীকার করে মানুষের জীবন বিকশিত হয়ে থাকে
   সেগুলোর সুষম উপস্থিতির ব্যাঘাত ঘটলে পরিবেশ তার ভারসাম্য হারায়।
   এ ভারসাম্যহীনতাকেই বলা হয় পরিবেশ দূষণ। যখন পরিবেশ দূষণ ঘটে তখন
   মানুষের জীবনও তার স্বাভাবিক গতি হারায়। অর্থাৎ পরিবেশ ও মানুষ
   একে অপরের সাথে অঙ্গাঙ্গীভাবে জড়িত।

পরিবেশ দূষণের স্বরূপ

   পরিবেশ দূষণের স্বরূপঃ পরিবেশ দূষণ আজ জল-স্থল-অন্তরীক্ষ সর্বত্র
   ছড়িয়ে পড়েছে। বাতাসে নিঃশ্বাস নিতে গেলে ফুসফুস ভরে যায় বিষে,
   পানির সাথে পান করতে হয় আর্সেনিক বিষ, মাটি হারিয়ে ফেলেছে তার
   স্বাভাবিক মৃত্তিকাগুণ। সারা পৃথিবীর আবহাওয়ামণ্ডল উত্তপ্ত হয়ে
   পড়েছে। মৌসুম বা ঋতুচক্র তার স্বাভাবিক গতি হারিয়ে ফেলেছে।
   মরুকরণ গ্রাস করতে বসেছে এ বিশ্বকে। রোগ-জরা জনস্বাস্থ্যকে
   বিপর্যয়ের মুখে ঠেলে দিয়েছে। সব মিলিয়ে পরিবেশ দূষণ আজ
   বহুমাত্রিকতা লাভ করেছে।

পরিবেশ দূষণের ক্ষেত্র

   পরিবেশ দূষণের ক্ষেত্রঃ প্রকৃতির মৌলিক কিছু উপাদান ও উপকরণকে
   কেন্দ্র করে দূষণ প্রক্রিয়াটি সংঘটিত হয়েছে। যেমন

বায়ু দূষণ

   বায়ু দূষণঃ প্রকৃতির সবচেয়ে গুরুত্বপূর্ণ উপাদান বাতাস। প্রতিটি
   প্রাণীকে প্রতি নিঃশ্বাসে বাতাস গ্রহণ করতে হয়। অথচ নানাভাবে এ
   বায়ু দূষিত হচ্ছে। ফলে নিঃশ্বাসের সাথে মানুষকে নিতে হচ্ছে
   বিষাক্ত বাতাস। ভারী ধাতু, তেল, কয়লা ইত্যাদি জ্বালিয়ে কার্বন
   ডাই অক্সাইড সৃষ্টি বায়ু দূষণের অন্যতম কারণ। কল-কারখানা ও
   যানবাহনের কালো ধোঁয়া বায়ুতে মিশে বায়ুকে দূষিত করছে। ফলে নানা
   জটিল ও কঠিন রোগের সৃষ্টি হচ্ছে। মাথা ধরা, শ্বাসকষ্ট, হাঁপানি,
   ফুসফুস ক্যান্সার প্রভৃতি বায়ু দূষণের ফল। বায়ু দূষণ কৃষিকাজের
   জন্যও মারাত্মক ক্ষতিকর। বায়ু দূষণের ফলে আমাদের সামগ্রিক
   পরিবেশই হুমকির সম্মুখীন হয়ে পড়েছে। বায়ু দূষণ বড় বড়
   শহরগুলোতে সহনীয় মাত্রা অতিক্রম করেছে। পৃথিবীর সবচেয়ে বেশি
   বায়ু দূষণের শিকার শহরগুলোর মধ্যে অন্যতম ঢাকা ।

পানি দূষণ

   পানি দূষণঃ পৃথিবীরু সুপেয় পানি সীমিত। এ মূল্যবান প্রাকৃতিক
   সম্পদ আজ মারাত্মক দূষণের শিকার। উন্নত এবং উন্নয়নশীল উভয় দেশেই
   গৃহকার্যের বর্জ্য পদার্থ সাগরে বা নদীতে নিক্ষেপ করতে দেখা যায়।
   ফলে পানি দূষিত হচ্ছে। চটকল, কাপড় কল, চিনিকল, তেল উৎপাদন
   কারখানা, চামড়া পাকা করার কারখানা, অস্ত্র তৈরির কারখানা
   ইত্যাদির বর্জ্য প্রতিনিয়ত নদীর পানিকে দূষিত করছে, যা ব্যবহারের
   ফলে মানুষ নানা রোগের শিকার হচ্ছে। অপরদিকে সমুদ্রে পারমাণবিক
   পরীক্ষা পরিচালনা, তেলবাহী জাহাজ বিস্ফোরিত হয়ে পানিতে তেল
   ছড়িয়ে পড়া, সামুদ্রিক সম্পদের অবাধ আহরণ প্রভৃতি কারণে পানি
   দূষণ তীব্রতর হচ্ছে। অতিমাত্রায় পানি আহরণের কারণে ভূগর্ভস্থ
   পানিতে সংক্রামিত হচ্ছে আর্সেনিক বিষ।

তেজস্ক্রিয়তাজনিত দূষণ

   তেজস্ক্রিয়তাজনিত দূষণঃ পারমাণবিক পরীক্ষা ও দুর্ঘটনাজনিত
   তেজস্ক্রিয়তা বারবার বিপুল সংখ্যক মানুষের জীবন কেড়ে নিয়েছে।
   পারমাণবিক তেজস্ক্রিয় পদার্থ বায়ুমণ্ডল, পানি ও মাটিতে ছড়িয়ে
   পড়ে সুদূরপ্রসারী ধ্বংসাত্মক প্রভাব ডেকে এনেছে। পারমাণবিক যুদ্ধ
   ও পারমাণবিক অস্ত্রের পরীক্ষা-নিরীক্ষার মধ্যে তেজস্ক্রিয় দূষণের
   বিপদ সবচেয়ে বেশি। তাছাড়া অনেক সময় এসব অস্ত্র কারখানায়
   দুর্ঘটনার ফলেও পরিবেশ দূষিত হয়। এরূপ দূষণের ফলে মানুষ বিকলাঙ্গ
   হয়ে পড়ে, এমনকি প্রাণহানিও ঘটে। ১৯৮৬ সালে তৎকালীন সোভিয়েত
   ইউনিয়নভুক্ত চেরনোবিল পরমাণু দুর্ঘটনা হাজার হাজার মানুষের জীবন
   কেড়ে নিয়েছে। তেজস্ক্রিয়তাজনিত প্রভাবে বিশাল এলাকা জুড়ে যুগ
   যুগ ধরে মানুষ বিকলাঙ্গ সন্তান জন্মদান করবে।

শব্দ দূষণ

   শব্দ দূষণঃ শব্দের তীব্রতা যখন মানুষের স্নায়বিক সহনক্ষমতাকে
   অতিক্রম করে তখনই শব্দ দূষণ ঘটেছে বলে ধরে নেওয়া হয়। গাড়ির
   হর্ন, কলকারখানার বিকট আওয়াজ, বাজি-পটকার শব্দ, রেডিও-টেলিভিশনের
   শব্দ, লোকজনের চিৎকার, উৎসবের মত্ততা, মাইকের আওয়াজ ইত্যাদি শব্দ
   দূষণের কারণ। শব্দ দূষণ শ্রবণশক্তি বিলোপ, মানসিক বিপর্যয়,
   রক্তচাপ ইত্যাদি সমস্যা সৃষ্টি করে। শব্দের সহনমাত্রা ৪০ ডেসিবল
   হলেও ঢাকা শহরে গড় মাত্রা ৮০ ডেসিবলের কম নয়।

পরিবেশ দূষণের প্রতিকার

   পরিবেশ দূষণের প্রতিকারঃ সামগ্রিকভাবে পরিবেশকে দূষণমুক্ত ও মানুষ
   বসবাসের অনুকূল রাখার জন্য নিম্নলিখিত ব্যবস্থাগুলো গ্রহণ করা
   যেতে পারেঃ
   ১. সর্বপ্রথম পরিবেশ সম্পর্কে সর্বসাধারণকে সচেতন করে তুলতে হবে।
   পরিবেশ কী ও কীভাবে তা দূষিত হয় সে সম্পর্কে জনগণ এখনও
   ওয়াকিফহাল নয়। মানুষকে বোঝাতে হবে পরিবেশ সংরক্ষণ নৈতিক ও
   নাগরিক দায়িত্বের মধ্যে পড়ে।
   ২. প্রচুর পরিমাণে বৃক্ষরোপণ করতে হবে এবং বৃক্ষ নিধন রোধ করতে
   হবে। সেই সাথে জনসংখ্যারোধকল্পে কার্যকর ব্যবস্থা হবে, যাতে অধিক
   জনসংখ্যার চাহিদা পূরণে প্রকৃতিকে নির্বিচারে ধ্বংস না করা হয়।
   ৩. বিভিন্ন শিল্প-কারখানা ও গৃহস্থালি পণ্যে সিএফসি গ্যাস ব্যবহার
   নিষিদ্ধ করতে হবে। ফ্রিজ, এয়ারকন্ডিশন, স্প্রে প্রভৃতিতে সিএফসির
   বিকল্প গ্যাস ব্যবহার করতে হবে।
   ৪. জীবাশ্ম জ্বালানি ব্যবহৃত গাড়ি ব্যবহার নিরুৎসাহিত করতে হবে।
   কলকারখানার বর্জ্য ব্যবস্থাপনায় অত্যাধুনিক বৈজ্ঞানিক কলাকৌশল
   ব্যবহার করতে হবে।
   ৫. পরমাণু পরীক্ষা, পরমাণু অস্ত্র প্রতিযোগিতা ও পরমাণু অস্ত্র
   উৎপাদন নিষিদ্ধ করতে হবে। মজুদ অস্ত্র ধ্বংস করতে হবে।

উপসংহার

   উপসংহারঃ পরিবেশ মানুষের জীবনকে শুধু প্রভাবিতই করে না মানুষকে
   বাঁচিয়েও রাখে। অথচ অপরিণামদর্শী মানুষ প্রকৃতির ওপর নির্মমতা
   চালিয়ে তাকে ধ্বংসের দ্বারপ্রান্তে নিয়ে গেছে। পরিবেশকে বিগড়ে
   দিয়ে মানুষ যে আত্মঘাতী কাজটি করেছে তার কুফল ভোগ করতে হবে
   ভবিষ্যৎ প্রজন্মকে।"
পরিবেশ দূষণ ও তার প্রতিকার রচনা,"ভূমিকা: গাছপালা, পশুপাখি, বন্যপ্রাণী, মাছ, কীটপতঙ্গ, আলো, শব্দ,
   উত্তাপ, জল, বায়ু, মাটি এবং সর্বোপরি মানুষের তৈরি ঘরবাড়ি,
   রাস্তাঘাট, কলকারখানা—এসবকেই এককথায় পরিবেশ বলা হয়। সেই পরিবেশ
   যন্ত্রযুগের বিষবাষ্পে এবং নগরকেন্দ্রিক সভ্যতার অভিঘাতে ক্রমে
   ক্রমে দূষিত হচ্ছে। বিষিয়ে উঠছে বায়ু, নিভে যেতে বসেছে আলাে।
   ক্রমাগত পরিবেশ দূষণের ফলে এক ভয়াবহ সমস্যার সৃষ্টি হচ্ছে—এ
   বিষয়ে কোনাে সন্দেহ নেই।
   পরিবেশের উপাদান:
   পরিবেশের উপাদানগুলিকে দু'ভাগে ভাগ করা যায়, যথা : সজীব উপাদান
   এবং জড় উপাদান। উদ্ভিদ, প্রাণী প্রবেশের উপাদান প্রভৃতি হল
   পরিবেশের সজীব উপাদান। বিভিন্ন প্রকার গ্যাস, খনিজ পদার্থ, ধাতু,
   আলাে, জল, মাটি, বায়ু প্রভৃতি হল পরিবেশের জড় উপাদান। সভ্যতার
   অগ্রগতির সঙ্গে সঙ্গে প্রাকৃতিক পরিবেশের দ্রুত পরিবর্তন ঘটছে।
   নগরায়ণ ও শিল্পায়নের ফলে আমাদের চারপাশে এক নতুন পরিবেশের
   সৃষ্টি হয়েছে।
   পরিবেশ হল চারপাশের জাগতিক পরিস্থিতি। বিভিন্ন কারণে এই পরিবেশ
   দূষিত হয়। এই পরিবেশ দূষণকে বিভিন্ন শ্রেণিতে বিভক্ত করা যায়,
   যথা—(১) বায়ু দূষণ, (২) জল দূষণ, (৩) মাটি দূষণ, (৪) শব্দ দূষণ
   এবং (৫) সামাজিক ও সাংস্কৃতিক পরিবেশ দূষণ।
   পরিবেশ দূষণ: ধোঁয়া ও কার্বন ডাই-অক্সাইডের কবলে পড়ে অক্সিজেনের
   বিশুদ্ধতা হয়েছে কলুষিত এবং অক্সিজেনের পরিমাণ হচ্ছে ক্রমহ্রাস।
   বর্তমান বিশ্বে নানাবিধ মারণাস্ত্র, নানা ধরনের পারমাণবিক পরীক্ষা
   ও বিস্ফোরণের তেজস্ক্রিয় রশ্মি ও তেজস্ক্রিয় কণা’,
   শিল্প-কলকারখানায় জ্বালানাে গ্যাস ও আবর্জনা, যানবাহনের জ্বালানি
   দ্বারা বায়ু বিষাক্ত ও দূষিত হয়ে পড়েছে। জনসংখ্যা বৃদ্ধির
   সঙ্গে সঙ্গে বায়ুদূষণ বাড়ছে।
   জল দূষণঃ আজকের দিনে জল দূষণ এক ভয়ংকর সমস্যা। কলকারখানার দূষিত
   বর্জ্য পদার্থ দ্বারা পানীয় জল সরবরাহের উৎসগুলাে দূষিত হচ্ছে।
   এর ফলে মানুষ ও জলচর প্রাণীর ওষ্ঠাগত প্রাণ। অন্যদিকে কলকারখানার
   কাঁচামালের চাহিদা পূরণের জন্য রাসায়নিক ক্রিয়া-বিক্রিয়ায়
   কীটনাশক ঔষধ ব্যবহারে জল দূষিত হয়ে নানা রােগ সৃষ্টি করছে।
   ভূমি দূষণ: কৃষি ও শিল্পবিপ্লবই ভূমি দূষণের প্রধান কারণ। চাষের
   জমিতে নানারকম রাসায়নিক সার ও কীটনাশক ওষুধ প্রয়ােগের ফলে ভূমি
   হচ্ছে দূষিত। অন্যদিকে বৃক্ষ সংহারের ফলে ভূমিক্ষয় রােধ অসম্ভব
   হয়ে পড়ছে। শিল্প-কলকারখানার বর্জ্য পদার্থ ও শহর-বস্তি এলাকার
   আবর্জনার স্তুপ পচে মাটি দূষিত হচ্ছে। এর ফলে নানা সংক্রামক
   ব্যাধির দ্রুত বিস্তার ঘটছে।
   শব্দ দূষণ: অতি যান্ত্রিকতার ফলে শব্দ আজ মানবজীবনে নিদারুণ সংকট
   সৃষ্টি করে চলেছে। কলকারখানার শব্দ, যন্ত্রদানবের বিচিত্র হর্ণ,
   বিমানের শব্দ, বাজি-পটকার আওয়াজ মারাত্মক আকার ধারণ করে ছাত্র,
   রােগী, শিশুদের মস্তিষ্কের ভারসাম্যকে বিনষ্ট করছে। প্রধান সড়ক ও
   শহরের পথে বিকট আওয়াজে অনেক অফিস-আদালতের কাজেও বিঘ্ন সৃষ্টি
   হচ্ছে, অনেকে শ্রবণশক্তি হারাচ্ছে।
   মনস্তাত্ত্বিক দূষণ: এই জাতীয় দূষণ থেকে সৃষ্টি হচ্ছে এক ধরনের
   মনস্তাত্ত্বিক দূষণ। এজাতীয় দূষণ আমরা প্রতিদিন দেখছি,
   কুসংস্কারের মধ্য দিয়ে। এছাড়া রয়েছে, “উচ্চৈস্বরে বাদ্যসহ
   ধর্ম-সংকীর্তন বা ঈশ্বর বন্দনা, সংস্কৃতির সামাজিক অপসংস্কৃতি,
   ড্রাগ ব্যাবসা, বেকারত্ব, অতি পাশ্চাত্ত্য ভাবধারাপ্রীতি, কেবল
   অর্থকরী সিনেমা, কুরুচিকর পত্রিকা, পুস্তক প্রভৃতি যুবক-যুবতীদের
   এবং বিশেষভাবে ছাত্রছাত্রীদের নৈতিক অধঃপতন এরা খুবই সহায়ক। এর
   ফলে তাদের মধ্যে অপরাধ প্রবণতা বাড়ছে।
   দূষণের প্রতিকার ও ছাত্রদের ভূমিকা:
   নানান ধরনের পরিবেশ দূষণের হাত থেকে মুক্তির জন্য আজ বিশ্বের
   সুস্থ-বুদ্ধিসম্পন্ন মানুষদের একত্র হতে হবে। সংবাদপত্র, টি. ভি,
   রেডিও প্রভৃতি গণমাধ্যমগুলির মাধ্যমে প্রতিকারের প্রচার বাড়াতে
   হবে এবং ছাত্রছাত্রীদেরও সচেতন হতে হবে। বিশ্রাম ও বিস্তৃত
   গণমাধ্যমের কাছে ছাত্রদের ভূমিকা কিছুটা কম বলে মনে হতে পারে,
   কিন্তু প্রকৃত অর্থে তা কম নয়। —ভূমি দূষণ, বায়ু দূষণ, শব্দ
   দূষণ, মনস্তাত্বিক দূষণ ইত্যাদিতে ছাত্রেরা দলবদ্ধভাবে এগিয়ে এলে
   অবশ্যই কমবে।
   -পরিবেশ রচনায় তারা বনসৃজন করতে পারবে। জঞ্জাল থেকে আমাদের
   বসতিগুলিকে তারা মুক্ত করতে পারবে। সুপরিকল্পিত জনবসতি গড়ে তুলতে
   হবে। সামাজিক বনসৃজনের ওপর ছাত্রছাত্রীদের গুরুত্ব দিতে হবে।
   সাহিত্য ও সংস্কৃতি জগতে যাতে দূষণ না ঘটে সেই ব্যাপারে
   ছাত্রছাত্রীদের সচেতন থাকতে হবে।
   বিশ্ব পরিবেশ দিবস:
   একইসঙ্গে সরকার ও সাধারণ মানুষকে সুপরিকল্পিতভাবে পদক্ষেপ নিতে
   হবে, অন্যথায় এমন একটা সংকটকে মােকাবিলা করা অসম্ভব। রাষ্ট্রসংঘ
   সার্বিক দূষণের প্রতিকারের জন্য এগিয়ে এসেছে। প্রতি বছর ৫ই জুন
   দিনটি বিশ্ব-পরিবেশ দিবস' হিসেবে পালিত হচ্ছে, শুধু জনগণকে পরিবেশ
   সচেতন করবার জন্য।
   উপসংহার: আমাদের পরিবেশ যদি মালিন্যমুক্ত হয়, তবে পৃথিবীর এই
   সভ্যতাও সুন্দরভাবে গড়ে উঠবে। এর জন্য চাই সর্বজনীন শিক্ষা এবং
   দারিদ্র্যের ক্রমবিলুপ্তি। অন্যথায় সুন্দর কুসুমিত মনােহরা’ ধরাই
   একদিন ‘জরা-মৃত্যু-ভীষণা ধরা-তে পরিণত হবে।"
পরিবেশ দূষণ ও তার প্রতিকার,"ভূমিকা

   যার মধ্যে আমরা বাস করি, তাই পরিবেশ। যা কিছুর অস্তিত্ব বিরাজমান
   আমাদের চারপাশে তাই পরিবেশ। যেহেতু পরিবেশের মধ্যেই আমাদের বসবাস,
   তাই পরিবেশের প্রতি আমাদের কিছু দায়িত্ত্ব ও কর্তব্যও আছে।
   পরিবেশ ভালো না থাকলে, আমরা কেউই ভালো থাকবো না। পরিবেশ যেন
   আমাদের বেঁচে থাকার আধার।

পরিবেশ দূষণ বলতে কি বোঝায়?

   যখন সবে সবে মানুষ সভ্যতার বুকে পা রেখেছিল, সভ্যতার সেই শুরুতে
   চারিদিক ছিল ঘন সবুজ। সবুজে ঘেরা গাছ-গাছালির মধ্যে যেন কতিপয়
   মানুষ। ছিল এক নিস্তব্ধতা চারিদিকে। ছিল না কোন যন্ত্র যা দিয়ে
   গোটা পরিবেশ কে কাঁপিয়ে তুলবে। ছিল না প্লাস্টিকের ব্যবহার, যা
   চারিপাশে ছড়িয়ে বিগড়ে দেবে সভ্যতার আসল চেহারা।

   বর্তমানে প্রযুক্তিবিদ্যা উন্নতির সাথে সাথে নতুন নতুন বাজি,
   বিভিন্ন রকমের প্লাস্টিকের জিনিষের ব্যবহার, বিভিন্ন শিল্প থেকে
   নির্গত Byproduct সঠিক ভাবে ব্যবহার না করার ফলেই পরিবেশের
   চেহারায় মলিনতার ছাপ পড়েছে।

   পরিবেশ এর আসল রুপ কে নানান ভাবে বদলে ফেলাকেই পরিবেশ দূষণ বলে।
   বাতাস আর মাটি কে নানান আবর্জনা দিয়ে আক্রমন করাকেই পরিবেশ দূষণ
   বলে।

পরিবেশ দূষণ কয় প্রকার ও কি কি?

   মাটি, বাতাস ,জল, শব্দ –এই সব কিছু মিলেই তো তৈরি হয় পরিবেশ।
   এরাই তো পরিবেশের উপাদান। আর তাই পরিবেশ দূষণ কেও প্রধানত এই চার
   ভাগেই ভাগ করা যায়- মাটি দূষণ, বাতাস বা বায়ু দূষণ, জল দূষণ ও
   শব্দ দূষণ।

পরিবেশ দূষণের কারণগুলো কি কি?

   ভুল নিয়ে উক্...

   Please enable JavaScript
   [18]ভুল নিয়ে উক্তি ও বাণী | Mistake Quotes In Bengali
   (Motivational)

     [18] https://humix.com/redirect?url=https://banglakobitablog.com/humix/video/a59e40035b374926cf9b3e1f87e407ee8e4efc7d6851facbabb21813d4d6ba04

   মানুষ সৃষ্টির শ্রেষ্ঠ জীব হলেও পরিবেশ দূষণের প্রধান কারণ
   মানুষই। মানুষেই তো অপরিকল্পিত ভাবে ঘরবাড়ি তৈরি করেছে এবং আজও
   তা চালিয়ে যাচ্ছে। এর ফলে অরণ্য তাদের জায়গা হারিয়েছে।

   খালি জায়গা পেলেই মানুষ তৈরি করেছে শিল্প। বিশাল অরণ্যদের নষ্ট
   করে বাড়ীর বেলকনি কিম্বা অফিসের করিডোর কিম্বা পার্ক এ টবের
   মধ্যে বৃক্ষ রোপণ করেছে। কিন্তু তবুও এইভাবে বৃক্ষ রোপণ আজও সেই
   হারিয়ে যাওয়া অরণ্যদের জন্য যে ক্ষতি হয়েছে তা পূরণ করতে পারে
   নি।

   এইরকমেই নানান কারনে দূষিত হয়েছে মাটি, বায়ু, জল ও শব্দ।

মাটি দূষণ

   কৃষি তে বেশী ফসল উৎপাদনের জন্য কৃষকেরা ব্যবহার করছে নানান রকমের
   কীটনাশক ওষুধ। এর ফলে দূষিত হচ্ছে মাটি। যেসব কারখানাতে তৈরি
   হচ্ছে এইসব ওষুধ, সেখানে ব্যবহার হচ্ছে নানান রকমের কেমিকেলস।
   কারখানা তে কীটনাশক ওষুধ উৎপাদনের সাথে সাথে, কিছু ক্ষতিকারক
   দ্রব্যও তৈরি হচ্ছে যা ফেলে দেওয়া হচ্ছে মাটিতে।

   গাছের সংখ্যা কমে যাওয়াও মাটি দূষণের অন্যতম কারণ।

   নানান রকমের ইলেকট্রনিক দ্রব্যের অপব্যবহার, পারমানবিক বিদ্যুৎ
   কেন্দ্র থেকে নির্গত ক্ষতিকারক তেজস্ক্রিয় পদার্থ সমূহ মাটিতে
   মিশে দূষিত করে তোলে মাটিকে।

বায়ু দূষণ

   বিভিন্ন উৎসবে, অনুষ্ঠানে বাজি পুড়িয়ে ,সেই বাজি থেকে নির্গত
   ধোঁয়া বাতাসে মিশে দূষিত করে তোলে পরিবেশ। বাস,ট্রাক, ট্যাক্সি
   থেকে নির্গত ধোঁয়া বায়ু কে দূষিত করে তোলে। বিভিন্ন
   কল-কারাখানার চিমনি থেকে বেরিয়ে আসা ধোঁয়া বাতাস কে দূষিত করে
   তোলে।

জল দূষণ

   জল দূষণের অন্যতম কারণ গুলো হল কারখানা থেকে প্রধান দ্রব্যের সাথে
   উৎপাদিত উপজাত দ্রব্য গুলো নদী বা পুকুরে ছুঁড়ে ফেলা।

   বিভিন্ন তেজস্ক্রিয় পদার্থ যেমন ইউরেনিয়াম, প্লুটোনিয়াম
   ইত্যাদি জলের মধ্যে মিশে জল কে দূষিত করে তোলে।

   জৈব দূষক যেমন কীটনাশক ওষুধ এবং অজৈব দূষক যেমন ডিটারজেন্ট পাউডার
   জলের মধ্যে মিশে জল দূষণ তৈরি করে।

শব্দ দূষণ

   মানুষের সংখ্যা বাড়ার সাথে সাথে যানবাহনের সংখ্যাও বেড়ে চলেছে।
   সঠিক প্ল্যানের অভাবে ট্র্যাফিক জ্যাম বেড়েছে। এর ফলে রাস্তায়
   নামলেই সর্বক্ষণ কানে ভেসে আসে গাড়ীর হর্ন এর আওয়াজ। কখনো
   দুর্ঘটনা এড়াতে হর্ন, আবার কখনো ট্র্যাফিক জ্যামে আটকে ধৈর্য
   হারিয়ে বিনা কারনেই হর্ন বাজিয়ে চলেছেন গাড়ী চালকরা। এর ফলে
   বাড়ছে শব্দ দূষণ।

   বিভিন্ন পূজা অনুষ্ঠানে বাজি ফাটানোর ফলে হচ্ছে শব্দ দূষণ।

মানবজীবনে দূষণের প্রভাব

   মানবজীবন যে পরিবেশের কোলে লালিত পালিত হচ্ছে, সেই কোল কেই করে
   তুলছে বিষাক্ত। আসলে আমরা যে ডালে বসে আছি সেই ডাল কেই আমাদেরই
   অজান্তে কুড়োল দিয়ে আঘাত করছি প্রতিনিয়ত।

   পরিবেশের প্রতিটি উপাদান যদি নানান ভাবে দূষিত হতে থাকে, তাহলে
   স্বাভাবিকভাবেই আমাদের খাবারের মধ্যেও তার প্রভাব পড়বে।

   জমিতে তাড়াতাড়ি অনেক খানি ফসল পাওয়ার জন্য নানান রকমের ওষুধ
   ব্যবহার করা হচ্ছে। আর সেই ফসল আমরাই খাচ্ছি। এর ফলে দেখা দিচ্ছে
   পেটের সমস্যা, হজমের সমস্যা। মাটি দূষণের ফলে হচ্ছে চর্ম রোগ,
   ক্যান্সার, ইত্যাদি।

   গরু থেকে বেশী পরিমানে দুধ পাওয়ার জন্য, গরুকে দেওয়া হচ্ছে
   ইঞ্জেক্সেন। আর সেই দুধ আমরাও পান করছি। এর ফলে নানান রকমের রোগের
   জন্ম হচ্ছে আমাদের শরীরে।

   আর যে বাতাস এ নানান রকমের ক্ষতিকারক গ্যাস মিশিয়ে আমরা দূষণ
   করছি সেই দূষিত বাতাসেই আমরা শ্বাস নিচ্ছি। এর ফলে হচ্ছে শ্বাস
   কষ্ট, ফুস্ফুসে নানান সমস্যা।  আসলে আমরা নিজেরাই নিজেদের রোগ কে
   জন্ম দিই।

   শব্দ দূষণের ফলে বাড়ছে রক্ত চাপ, দেখা দিচ্ছে হার্টের সমস্যা,
   শ্রবন শক্তি হ্রাস।

পরিবেশ দূষণের প্রতিকার

   কৃষি ব্যবস্থায় চায় ধৈর্য, ক্ষতিকর নয় এমন ওষুধ এর জমিতে
   প্রয়োগ, ক্ষতিকর দ্রব্যগুলোকে মাটিতে না মেশানো – এই কয়েক টি
   উপায়ে মাটি কে বাঁচান যাবে দূষণের হাত থেকে। মাটি আমাদের মা এর
   মতো। তাই তার বিশেষ খেয়াল রাখা আমাদের প্রত্যেকেরই কর্তব্য।

   কারখানা থেকে নির্গত ধোঁয়া কে নিয়ন্ত্রন করে কমিয়ে আনা, বাস
   ট্রাক থেকে যাতে ধোঁয়া না বেরোয় তার ব্যবস্থা করতে পারলে আমরা
   অনেকটাই বায়ু দূষণ কমাতে পারবো।

   আর যদি আমরা প্রত্যেকেই পাবলিক গাড়ী ব্যবহার করি, কিম্বা
   শেয়ারিং গাড়ী ব্যবহার করি, তাহলে যানবাহনের সংখ্যা অনেকটাই কমে
   যাবে। এর ফলে গাড়ীর ধোঁয়া, আর হর্নের প্রভাব ও কমে যাবে। ফলে
   বায়ু দূষণ ও শব্দ দূষণ দুটোই আমরা কমাতে পারবো।

উপসংহার

   সময় এসেছে আমাদের সকলের মধ্যে সচেতনতাকে জাগিয়ে তোলা। যানবাহনের
   সংখ্যা কমিয়ে, বাজি ফাটানো নিষিদ্ধ করে, অরণ্যের জন্ম দিয়ে
   আমরাই পারি পরিবেশ এর দূষণ কমিয়ে পরিবেশ কে সতেজ করে তুলতে। যদি
   পরিবেশ দূষণ এর প্রতিকার আমরা করতে না পারি, তাহলে আমরা নিজেদের
   কে রোগ মুক্ত করতে কখনোই পারবো না। তাই আমাদের প্রত্যেকের উচিত
   প্রতি মুহূর্তে পরিবেশের খেয়াল রাখা ঠিক যেমন ভাবে আমরা আমাদের
   আপন জনদের খেয়াল রাখি বা আমাদের বাড়ীর খেয়াল রাখি।
"
বাংলাদেশের পর্যটনশিল্প : সমস্যা ও সম্ভাবনা,"ভূমিকা : সুপ্রাচীন কাল থেকে মানুষ দেশে দেশে ভ্রমণ করে আসছে।
   পৃথিবী দেখার দুর্নিবার নেশায় মানুষ সাত সমুদ্র তের নদী পাড়ি
   দিয়েছে- বিক্ষুব্ধ মহাসমুদ্র পাড়ি দিয়ে পৌঁছেছে অজানা অচিন দেশে।
   মানুষের এই দুর্নিবার ভ্রমণাকাঙ্ক্ষা থেকেই পর্যটনশিল্পের
   উৎপত্তি। সভ্যতা বিকাশের সাথে সাথে পর্যটনের রূপ ও প্রকৃতিতে
   এসেছে অভাবিত পরিবর্তন। পর্যটন এখন শুধু কোনো ব্যক্তি বা ক্ষুদ্র
   গোষ্ঠীর দেশভ্রমণ নয়, বরং সমগ্র মানবগোষ্ঠীর জন্য একটি বিশ্বজনীন
   শখ ও নেশা। আর তাই পর্যটন এখন একটি শিল্প, যা অনেক দেশের
   অর্থনীতির একটি মুখ্য উপাদান। ইতিমধ্যেই এ শিল্প বিশ্বব্যাপী একটি
   দ্রুত বিকাশমান খাত হিসেবে চিহ্নিত হয়েছে।
   [49]বাংলাদেশের পর্যটন শিল্প
   পর্যটন কি? : পর্যটনের সংজ্ঞার ক্ষেত্রে সমস্যা রয়েছে। পর্যটন
   একাধারে একটি দৃষ্টিভঙ্গি এবং কর্মকাণ্ড। পর্যটনের দৃষ্টিভঙ্গি
   অনোপার্জনমূলক এবং এর কর্মকাণ্ড নিয়ত স্থানান্তরী ও অস্থায়ী
   অবস্থানমূলক। AIEST (অ্যাসোসিয়েশন অফ ইন্টারন্যাশনাল এক্সপার্টস
   ইন সায়েন্টিফিক ট্যুরিজম)-এর মতে, ‘কোনো উপার্জনমূলক কাজে যুক্ত
   নয় এবং স্থায়ীভাবে বসতি গড়ে না এমন ব্যক্তির ভ্রমণ এবং কোথাও থাকা
   থেকে উৎসারিত প্রপঞ্চ ও সম্পর্কের সমষ্টি হচ্ছে পর্যটন।’ পর্যটনকে
   এভাবেও সংজ্ঞায়িত করা হয় : ‘.... activities of human being
   travelling to and staying in places outside their usual
   environment for the purpose of education, experience,
   enrichment and enjoyment.’ সংক্ষেপে, জাগতিক সৃষ্টি দর্শনার্থে
   ব্যক্তির অনোপার্জনমূলক স্থানান্তর, অস্থায়ী অবস্থান এবং এর সাথে
   সম্পৃক্ত ক্রিয়াদিকে পর্যটন বলা যায়।
   বাংলাদেশের পর্যটনশিল্পের আকর্ষণ : প্রাকৃতিক সৌন্দর্যের লীলাভূমি
   বাংলাদেশ। অপরিমেয় সৌন্দর্য ছড়িয়ে রয়েছে এই দেশে। ঐতিহাসিক ও
   আত্মিক সকল সম্পদেই বাংলাদেশ সমৃদ্ধ। তাই যুগ যুগ ধরে বিদেশি
   পর্যটকদের কাছে বাংলাদেশ চিরসবুজে ঘেরা এক স্বপ্নের দেশ হিসেবে
   চিহ্নিত হয়ে আসছে। নাতিশীতোষ্ণ জলবায়ু এবং প্রাচীন সভ্যতার একটি
   কেন্দ্র হিসেবে পর্যটকদের আকর্ষণ করার মতো অনেক সম্পদ রয়েছে এ
   দেশে। বাংলাদেশের সুন্দরবন, সোনারগাঁও, কক্সবাজার, কাপ্তাই,
   কুয়াকাটা, রাঙামাটি, ময়নামতি, পাহাড়পুরসহ বিভিন্ন প্রাকৃতিক,
   ঐতিহাসিক ও সাংস্কৃতিক স্থানসমূহ দেশি-বিদেশি পর্যটকদের দৃষ্টি
   আকর্ষণ করার জন্য যথেষ্ট সমৃদ্ধ। তাই প্রাচীনকাল থেকে বহু
   জ্ঞানী-গুণী বিদেশি পর্যটক বাংলার বুকে পা রেখে মুগ্ধ হয়েছেন।
   বাংলাদেশের বিভিন্ন অঞ্চলে রয়েছে বিভিন্ন উপজাতি। যেমন- চাকমা,
   মারমা, মগ, সাঁওতাল, গারো, কুকি, টিপরা, মনিপুরী, খাসিয়া ইত্যাদি।
   তাদের বিচিত্র পোশাক, জীবনযাত্রার পদ্ধতি এবং বর্ণাঢ্য সংস্কৃতির
   সম্ভার হৃদয়ে দোলা দেয়। এত সম্ভাবনা থাকা সত্ত্বেও অন্যান্য দেশের
   মতো পর্যটন বাংলাদেশে এখনো শিল্প হিসেবে পূর্ণ বিকশিত হতে পারেনি।
   অথচ দারিদ্র্য বিমোচনে এবং দেশের আর্থ-সামাজিক উন্নয়নে
   পর্যটনশিল্প গুরুত্বপূর্ণ ভূমিকা পালন করতে পারে।
   বাংলাদেশে পর্যটনশিল্প বিকাশের প্রেক্ষাপট : প্রাচীনকাল থেকেই
   অতিথিপরায়ণতা ও সম্প্রীতির এক উজ্জ্বল দৃষ্টান্ত স্থাপন করে এসেছে
   বাংলাদেশ। কিন্তু পর্যটকদের আকৃষ্ট করার মতো এখানে অনেক উপকরণ
   থাকলেও স্বাধীনতা-পূর্বকালে এ ব্যাপারে কার্যত কোনো ব্যবস্থাই
   গ্রহণ করা হয়নি। স্বাধীনতার পর পর্যটনের ওপর সবিশেষ গুরুত্ব আরোপ
   করা হয় এবং এর সম্প্রসারণ ও উন্নয়নের লক্ষ্যে ১৯৭৩ সালের ১
   জানুয়ারি ‘বাংলাদেশ পর্যটন কর্পোরেশন’ নামে একটি জাতীয় পর্যটন
   সংস্থা গঠিত হয়। দেশের পর্যটনের উন্নয়নের স্বার্থে প্রয়োজনীয় সকল
   প্রকার কার্য পরিচালনার একক দায়িত্ব এই সংস্থার ওপর ন্যস্ত হয় এবং
   সংস্থাটি নতুন নতুন প্রকল্প গ্রহণ ও সেগুলো বাস্তবায়নের কাজ শুরু
   করে। বিদেশি পর্যটকদের আকর্ষণের জন্য বাংলাদেশের প্রাকৃতিক
   সৌন্দর্য, ইতিহাস ও সংস্কৃতি তুলে ধরে বিদেশে বাংলাদেশের
   ভাবমূর্তি বৃদ্ধির কাজও পর্যটন কর্পোরেশন গ্রহণ করে।
   বাংলাদেশের অর্থনীতিতে পর্যটনশিল্পের গুরুত্ব : বাংলাদেশ
   পর্যটনশিল্পের মাধ্যমে উল্লেখযোগ্য পরিমাণ বৈদেশিক মুদ্রা অর্জন
   করেছে। কিন্তু প্রতিবেশী অন্যান্য উন্নয়নশীল দেশের আয় এর চেয়ে
   বহুগুণ বেশি। সার্কভুক্ত দেশগুলোর মধ্যে পর্যটনশিল্প থেকে সবচেয়ে
   বেশি উপার্জন করে ভারত। তাই আমাদের দেশে পর্যটনশিল্পকে অর্থনৈতিক
   উন্নয়নে কাজে লাগাতে হলে আরো অনেক বিদেশী পর্যটক আকর্ষণ করতে হবে।
   বাংলাদেশের পর্যটনশিল্পের সমস্যাসমূহ : বহুমুখী সমস্যার আবর্তে
   বাংলাদেশে পর্যটনশিল্প সংকটাপন্ন। অপার প্রাকৃতিক শোভামণ্ডিত এ
   দেশে পর্যটনশিল্পের মাধ্যমে বৈদেশিক মুদ্রার আয় বাড়াবার এবং
   কর্মসংস্থান সৃষ্টির কোনো সুনির্দিষ্ট ও সমন্বিত পদক্ষেপ এখন
   পর্যন্ত না হওয়ায় পর্যটনশিল্পের আশানুরূপ বিকাশ ঘটছে না। ১৯৯২
   সালে ঘোষিত পর্যটন সম্পর্কিত জাতীয় নীতিমালারও সূচারু বাস্তবায়ন
   হচ্ছে না। বাংলাদেশের পর্যটনশিল্পের প্রধান সমস্যাগুলো নিম্নরূপ :
   ১. যোগাযোগ ও অবকাঠামোগত সমস্যা : বাংলাদেশের আকর্ষনীয় ও দর্শনীয়
   স্থানগুলো বিভিন্ন জায়গায় ছড়িয়ে-ছিটিয়ে অবস্থান করছে। এ সকল
   স্থানে যাতায়াতের জন্য নৌ ও সড়ক যোগাযোগের ব্যবস্থা পর্যাপ্ত নয়।
   এ ছাড়া ভ্রমণের জন্য দ্রুত ও নিরাপদ যানবাহনের ব্যবস্থা, আরামদায়ক
   ও নিরাপদ হোটেল, মোটেল ও বাসস্থানের ব্যবস্থা এবং কাঙ্ক্ষিত
   বিনোদনের অভাব রয়েছে।
   ২. বেসরকারি উদ্যোগের অভাব : পর্যটন বেসরকারি উদ্যোগেই সব দেশে
   সমৃদ্ধ হয়। কিন্তু আমাদের দেশে এখনো পর্যন্ত এমন কোনো পরিবেশ
   সৃষ্টি হয়নি যাতে পর্যটন খাতে বেসরকারি উদ্যোক্তারা ব্যাপক পুঁজি
   বিনিয়োগ করতে পারেন। তাছাড়া বেসরকারি খাতে পর্যটন এখনো শিল্প
   হিসেবে স্বীকৃতি পায়নি। পর্যটন খাতে বেসরকারি উদ্যোগকে উদ্বুদ্ধ
   করার জন্য প্রয়োজনীয় কর্মতৎপরতারও অভাব রয়েছে।
   ৩. সরকারি উদ্যোগের অভাব : যে কোনো দেশের সরকারি পর্যটন দপ্তরেই
   স্বয়ংসম্পূর্ণ প্রমোশন বিভাগ থাকে। তারা দেশে ও বিদেশে যথাক্রমে
   অভ্যন্তরীণ ও আন্তর্জাতিক পর্যটকদের উৎসাহিত করার জন্য নিরলসভাবে
   কাজ করে। দেশের বাইরে দূতাবাসগুলোর মাধ্যমে এ কাজ পরিচালিত হয়।
   অথচ আমাদের অনেক বিদেশী দূতাবাসে পর্যটন বিষয়ক কোনো ডেস্ক পর্যন্ত
   নেই বলে অভিযোগ রয়েছে।
   ৪. অনুন্নত অভ্যন্তরীণ পর্যটন ব্যবস্থা : অভ্যন্তরীণ পর্যটন উন্নত
   না হলে কোনো দেশে আন্তর্জাতিক পর্যটন বিকাশ লাভ করতে পারে না। আর
   অভ্যন্তরীণ পর্যটন উন্নত হয় কেবল দেশের ব্যাপক জনগোষ্ঠীকে পর্যটনে
   উৎসাহিত করার মাধ্যমে। কিন্তু আমাদের দেশে এ ক্ষেত্রে গৃহীত
   উদ্যোগ পর্যাপ্ত নয়।
   ৫. রাজনৈতিক অস্থিরতা : হরতাল, ধর্মঘট তথা রাজনৈতিক অস্থিরতা এ
   দেশের অন্যান্য খাতের মতো পর্যটনশিল্পের বিকাশের ক্ষেত্রেও
   প্রতিবন্ধকতা সৃষ্টি করছে। বাংলাদেশে যখন-তখন হরতাল-ধর্মঘট শুরু
   হওয়ায় বাড়তি ঝক্কির সম্মুখীন হয় পর্যটকরা। ফলে ভাটা পড়ে পর্যটকদের
   উৎসাহে, অবদমিত হয় বিদেশিদের বাংলাদেশ ভ্রমণের ইচ্ছা। আর এভাবেই
   রাজনৈতিক অস্থিরতার কারণে বাংলাদেশ পর্যটনশিল্প থেকে প্রচুর
   বৈদেশিক মুদ্রা অর্জনের সুযোগ থেকে বঞ্চিত হয়।
   বাংলাদেশে পর্যটনশিল্পের সম্ভাবনা : বাংলাদেশে রয়েছে অফুরন্ত
   প্রাকৃতিক শোভা। বিস্তীর্ণ পাহাড়-পর্বত, বর্ণাঢ্য উপজাতি, বিশ্বের
   বৃহত্তম ম্যানগ্রোভ সুন্দরবন, দীর্ঘতম সমুদ্র সৈকত কক্সবাজার,
   হ্রদ, নদ-নদী, চা-বাগান, প্রাচীন ঐতিহাসিক ও প্রত্নতাত্ত্বিক
   নিদর্শন প্রভৃতি এ দেশের পর্যটনের অন্যতম আকর্ষণ। তাই প্রাচীন কাল
   থেকে বহু জ্ঞানী-গুণী বিদেশী পর্যটক বাংলার বুকে পা রেখে রূপসী এ
   দেশ দেখে মুগ্ধ হয়েছেন। কিন্তু এ দেশে পর্যটনশিল্প এখনো তেমনভাবে
   বিকশিত হয়নি। অথচ এ দেশের প্রাকৃতিক ও ঐতিহাসিক পর্যটন আকর্ষণকে
   সঠিকভাকে কাজে লাগাতে পারলে বিপুল পরিমাণ বৈদেশিক মুদ্রা অর্জনের
   একটি সম্ভাবনার দ্বারা খুলে যেতে পারে। পর্যটনশিল্প হতে পারে
   বৈদেশিক মুদ্রা অর্জনকারী অন্যতম প্রধান খাত।
   পর্যটন একটি সেবাশিল্প। এ সেবা উপস্থাপন ও পরিবেশনার জন্য চাই
   দক্ষতা, উন্নত আচরণ, কৌশল ও আন্তরিকতা। এজন্য বলা হয়, পর্যটনের
   অন্যতম উপাদান হলো মানবসম্পদ। বাংলাদেশের শিক্ষিত বেকারদের সঠিক
   প্রশিক্ষণ প্রদান করে সহজেই পর্যটনের উপযোগী দক্ষ জনশক্তিতে
   রূপান্তর করা যেতে পারে। আর একমাত্র পর্যটন শিল্পেই কর্মসংস্থানের
   সীমাহীন সুযোগ সৃষ্টি হতে পারে। আমাদের পার্শ্ববর্তী দেশগুলোর
   আয়ের এক উল্লেখযোগ্য অংশ আসে পর্যটন খাত থেকে।
   পর্যটনশিল্পের উন্নয়নের জন্য করণীয় : বাংলাদেশের পর্যটনশিল্পের
   সংকটের উত্তরণ এবং বিদ্যমান সমস্যার সমাধান হঠাৎ করে সম্ভব না
   হলেও এজন্য এখনই পদক্ষেপ গ্রহণ করা দরকার। নিম্নে বাংলাদেশের
   পর্যটনশিল্পের উন্নয়ন ও বিকাশের জন্য কতিপয় সুপারিশ পেশ করা হলো :
   - অবিলম্বে পর্যটন সম্পর্কিত জাতীয় নীতিমালা সুষ্ঠুভাবে বাস্তবায়ন
   করতে হবে।
   - দেশের আকর্ষণীয় পর্যটন স্থানগুলোকে সুপরিকল্পিতভাবে আধুনিকায়ন
   করে দেশি-বিদেশি পর্যটকদের কাছে তা তুলে ধরার ব্যবস্থা করতে হবে।
   - ঐতিহাসিক নিদর্শন ও দর্শনীয় স্থানসমূহে যাতায়াতের জন্য উন্নত
   যোগাযোগ ব্যবস্থা, আরামদায়ক বাসস্থান ও অন্যান্য অবকাঠামো
   নির্মাণের ব্যবস্থা করতে হবে।
   - পর্যটনশিল্পের বিকাশের জন্য উদার দৃষ্টিভঙ্গি ও মুক্ত মনের
   প্রয়োজন।
   - বাংলাদেশের পর্যটন কেন্দ্র ও আকর্ষনীয় স্থানগুলোর ওপর ফিল্ম ও
   ডকুমেন্টারি তৈরি করে বিদেশে বাংলাদেশের মিশনসমূহের মাধ্যমে তা
   বহির্বিশ্বে ব্যাপকভাবে প্রচারের ব্যবস্থা করতে হবে।
   - পর্যটন স্পটগুলোতে নিয়মিতভাবে আকর্ষণীয় খেলাধুলা, হস্তশিল্প
   প্রদর্শনী, মাছধরা, নৌকা ভ্রমণ, লোকসঙ্গীত ইত্যাদির ব্যবস্থা করতে
   হবে।
   - ব্যয়বহুল ও প্রযুক্তি নির্ভর নগরভিত্তিক পর্যটনশিল্পের পরিবর্তে
   প্রাকৃতিক অতুলনীয় দৃশ্য এবং পুরাকীর্তিসমূহ পর্যটন আকর্ষণ হিসেবে
   গড়ে তুলতে হবে।
   উপসংহার : উপরোক্ত আলোচনার প্রেক্ষিতে বলা যায় যে, বাংলাদেশে
   পর্যটনের আকর্ষণের অভাব নেই। একজন পর্যটক যা চায় তার সবই আছে এ
   দেশে। কিন্তু অভাব আছে কার্যকর উদ্যোগের, সুষ্ঠু ব্যবস্থাপনার এবং
   আন্তরিক প্রচেষ্টার। বর্তমানে আমাদের দেশে দেশি-বিদেশি পর্যটকদের
   জন্য সীমিত পর্যটন সুবিধা আছে। কেননা সরকারি ও বেসরকারি উভয়
   ক্ষেত্রে এ শিল্পে বিনিয়োগ চাহিদার তুলনায় সামান্য। ফলে
   আন্তর্জাতিক প্রেক্ষাপটে পর্যটনশিল্পে বাংলাদেশের সাফল্য খুবই কম।
   কিন্তু পর্যটনশিল্পে বাংলাদেশের সম্ভাবনা খুবই উজ্জ্বল।
   পর্যটনশিল্পে বিদ্যমান সমস্যাসমূহ সমাধান করতে পারলে এবং উপযুক্ত
   পর্যটন পরিবেশ সৃষ্টি করতে পারলে বাংলাদেশের পর্যটনশিল্প
   কর্মসংস্থান, বিনিয়োগ ও বৈদেশিক মুদ্রা অর্জনের অন্যতম প্রধান উৎস
   হতে পারে।"
বাংলাদেশের পর্যটনশিল্প : সমস্যা ও সম্ভাবনা,"ভূমিকা : বাংলাদেশ একটি সুপ্রাচীন দেশ। প্রাচীনত্বের গরিমায় বাংলা
   সারা বিশ্বে পরিচিত। বিভিন্ন সময় বিভিন্ন রাজরাজাদের পৃষ্ঠপোষকতায়
   এ-দেশের কৃষ্টি ও সংস্কৃতি দারুণভাবে উন্নতি লাভ করেছে। দেশের
   সমৃদ্ধ ঐতিহ্য ও ইতিহাস বিদেশি পর্যটকদের আকর্ষণ করে দেশের জন্য
   আর্থিক সমৃদ্ধি আনয়ন করেছে। বর্তমানে পর্যটনকে শিল্প হিসেবে
   চিহ্নিত করা হয়েছে। কারণ বাংলাদেশে পর্যটন শিল্পের ব্যাপক
   সম্ভাবনা বর্তমান।
   পর্যটনের বিকাশ : মানুষের একে অপরকে জানার আগ্রহ থেকেই পর্যটনের
   বিকাশ ঘটেছে। হয়ত পর্যটনের নামে নয়। কিন্তু পর্যটন বিষয়টি অনেক
   পুরাতন। মার্কোপোলো, ইবনে বতুতা, ফাহিয়েন, হিউয়েন সাং -সহ
   বিশ্ববিখ্যাত পর্যটকরা ইতিহাসে স্থায়ী হয়ে আছেন, সেই সময়ে যখন
   যোগাযোগের ব্যবস্থা ছিল খুবই কষ্টকর, সেই সময়েও ভ্রমণপিপাসুরা
   ঘুরে বেড়েয়িছেন দেশে দেশে। এসব বিখ্যাত পর্যটকদের অনেকেই এ
   উপমহাদেশে এসেছিলেন সে কথা আমরা ইতিহাস থেকে পাই। আজ পর্যটনের যে
   ধারণা প্রতিষ্ঠা লাভ করেছে পৃথিবীব্যাপী, দেশে দেশে গড়ে উঠেছে
   সমৃদ্ধ পর্যটন শিল্প, লক্ষ লক্ষ মানুষ ঘুরে বেড়াচ্ছে
   দেশ-দেশান্তরে তা কিন্তু জগৎ সম্পর্কে তার কল্পনা ও জগৎ সত্যের
   প্রত্যক্ষ সমন্বয়ের অদম্য অভিপ্রায়ের কারণে।
   আমরা জনি খ্রিস্টপূর্বকালে প্রথম বিশ্ব জয় করেছিল বাংলার মসলিন।
   পৃথিবীব্যাপী এদেশের সুনাম ছড়িয়ে পড়েছিল সোনারগাঁও -এ তৈরি
   সূক্ষ্ম বস্ত্র মসলিনের মাধ্যমে। এছাড়াও পৃথিবীর সবচেয়ে বড়ো
   ম্যানগ্রোভ বন (সুন্দরবন) রয়েছে বাংলাদেশে যা বিশ্ববাসীকে পর্যটন
   আকর্ষণে রাখতে পারে ব্যাপক ভূমিকা। আমাদের রয়েছে পৃথিবীর দীর্ঘতম
   সমুদ্র সৈকত যা অবিচ্ছিন্নভাবে ১২০ কিলোমিটার দীর্ঘ। আরো একটি
   কারণে বাংলাদেশ পৃথিবীর সবচেয়ে গৌরবজনক আসন অলংকৃত করে আছে
   যা ‘একুশে ফেব্রুয়ারি’ [50]আন্তর্জাতিক মাতৃভাষা দিবস।
   পৃথিবীকে আজ আমরা গ্লোবাল ভিলেজ বলছি। অর্থাৎ সারা পৃথিবীর সব দেশ
   মিলেমিশে একটি গ্রামে পরিণত হয়েছে। বিশ্বব্যাপী উন্নত যোগাযোগ
   ব্যবস্থা ও তথ্য প্রযুক্তির বিপ্লবের ফলে সময় এসেছে পরস্পরের কাছে
   পরস্পরকে মেলে ধরার। নিজের দেশের ইতিহাস ঐতিহ্য ভ্রমণপিপাসু
   বিশ্ববাসীর সামনে উপস্থাপনের এখনই সময়। অন্যান্য উন্নয়নশীল দেশের
   মতো বাংলাদেশেও পর্যটন শিল্পের যথাযর্থ উন্নতি ও তদারকিতে লাভজনক
   হিসেবে গড়ে ওঠতে পারে।
   বাংলাদেশ পর্যটন কর্পোরেশন : ১৯৭১ সালে মহান মুক্তিযুদ্ধের পর
   বাংলাদেশের হারিয়ে যাওয়া পর্যটন শিল্পের ঐতিহ্য পুনরুদ্ধারের
   প্রয়োজন হয়। বাংলাদেশের নয়নাভিরাম সৌন্দর্য আর বৈচিত্র্যপূর্ণ
   সংস্কৃতিকে দেশ-বিদেশের পর্যটকদের কাছে তুলে ধরে মূল্যবান বৈদেশিক
   মুদ্রা অর্জন ও বেকারত্ব বিমোচনের লক্ষে ১৯৭২ সালে ২৭ নভেম্বর
   তারিখে জারিকৃত মহামান্য রাষ্ট্রপতির ১৪৩ নং আদেশ বলে বাংলাদেশের
   ঐতিহ্যবাহী পর্যটন সম্ভাবনাকে একটি প্রাতিষ্ঠানিক রূপ প্রদানের
   উদ্যোগ সূচিত হয়। এর প্রেক্ষিতে ১৯৭৩ সালের জানুয়ারি মাসে বাণিজ্য
   মন্ত্রণালয়ের অধীনে বাংলাদেশ পর্যটন কর্পোরেশন নামে একটি
   স্বায়ত্তশাসিত প্রতিষ্ঠান জন্মলাভ করে এবং ১৯৭৫ সালে বেসামরিক
   বিমান ও পর্যটন মন্ত্রনালয় প্রতিষ্ঠার পর বাংলাদেশ পর্যটন
   কর্পোরেশন নবগঠিত মন্ত্রণালয়ের অধীনে নীত হয়। জাতীয় পর্যটন সংস্থা
   হিসেবে এই সংস্থার মুখ্য উদ্দেশ্য হচ্ছে- বাংলাদেশে পর্যটন
   শিল্পের বিকাশ, পর্যটন সম্ভাবনাময় স্থানসমূহের অবকাঠামোর উন্নয়ন,
   পর্যটকদের সেবা প্রদান, বিদেশে ইতিবাচক ভাবমূর্তি তুলে ধরা ও
   দেশের পর্যটন সম্পদের বিকাশের পাশাপাশি এ শিল্পের বিভিন্ন অঙ্গনে
   কর্মসংস্থানের সুযোগ সৃষ্টিসহ দেশের দারিদ্র্যবিমোচনে সহায়তা
   করা।
   শ্রেণিভিত্তিক বাংলাদেশের পর্যটন আকর্ষণ : বাংলাদেশের পর্যটন
   আকর্ষণগুলোকে নিম্নরূপে ভাগ করা যায়। যথা :
   (ক) প্রাকৃতিক বা বিনোদনমূলক পর্যটন : প্রাকৃতিক সৌন্দর্য উপভোগ,
   শহরের যান্ত্রিক জীবনের বাইরে কিছুটা সময় কাটিয়ে আসা কিংবা হঠাৎ
   করে কোনো নতুন পরিবেশের ছোঁয়া পাবার জন্য মানুষ ছুটে যায় প্রকৃতির
   কাছে। এ ধরনের নয়ন-কাড়া প্রাকৃতিক অবস্থান বাংলাদেশে প্রচুর
   রয়েছে। সূর্যোদয় ও সূর্যাস্তের মনোরম সমুদ্র সৈকত কুয়াকাটা।
   পৃথিবীর দীর্ঘতম সমুদ্র সৈকত কক্সবাজার, চট্টগ্রাম ও সিলেটের
   পাহাড়ি অঞ্চল ও চা বাগান, তামাবিল, জাফলং, রাঙামাটির নয়নভিরাম
   কৃত্রিম হ্রদ, সুন্দরবনসহ বিভিন্ন বনাঞ্চল। এছাড়াও রয়েছে উপকূলীয়
   দ্বীপাঞ্চল, বর্ণাঢ্য উপজাতীয় ও গ্রামীণ জীবনধারা।
   (খ) রোমাঞ্চকর ভ্রমণ এবং পরিবেশভিত্তিক পর্যটন : রোমাঞ্চকর ও
   পরিবেশভিত্তিক পর্যটনের অনেক ক্ষেত্র রয়েছে বাংলাদেশে। সুন্দরবনের
   বিস্তীর্ণ এলাকায় বিচিত্র বন্যপ্রাণী এবং উদ্ভিদসম্ভার দেখা যায়।
   রাঙামাটির হ্রদে নৌবিহার, মৎস্য শিকার, জলক্রীড়া, পার্বত্য
   চট্টগ্রাম এলাকায় ট্রেকিং, হাইকিং ইত্যাদির সুযোগ রয়েছে। সাগরের
   বুক চিরে অপরূপ দ্বীপ সেন্টমার্টিন। পর্যটক আকর্ষণের এমনি অনেক
   সুযোগ আছে আমাদের এই বাংলাদেশে।
   (গ) সাংস্কৃতিক পর্যটন : ঐতিহাসিক ও প্রত্নতাত্ত্বিক গুরুত্বপূর্ণ
   স্থান পরিদর্শন সাংস্কৃতিক পর্যটনের পর্যায়ভুক্ত। মহাস্থানগড়,
   ময়নামতি, পাহাড়পুর, ঢাকার লালবাগের দুর্গ, কেন্দ্রীয় শহীদ মিনার,
   জাতীয় স্মৃতিসৌধ, জাতীয় জাদুঘর, সোনারগাঁও জাদুঘর, রাজশাহীর
   বরেন্দ্র জাদুঘর, নাটোর ও পুঠিয়ার রাজবাড়ি এবং এমনি আরো অনেক
   সাংস্কৃতিক ও প্রত্নতাত্মিক নিদর্শন রয়েছে বাংলাদেশে।
   (ঘ) ধর্মীয় পর্যটন : বিভিন্ন ধর্মাবলম্বী লোকেরা মূলত ধর্মীয়
   অনুভূতি থেকেই কিছু কিছু স্থানে ভ্রমণ করে। ঐতিহাসিক ধর্মীয়
   সাংস্কৃতিক আকর্ষণীয় স্থান বাংলাদেশে বিস্তত। মসজিদ, মন্দির,
   গীর্জা, মাজার, দরগাহ, মঠসহ বিভিন্ন নিদর্শন ছড়িয়ে আছে সারাদেশময়।
   এসব আকর্ষণের মধ্যে রয়েছে বাগেরহাটের ষাটগম্বুজ মসজিদ, ঢাকার
   সাতগম্বুজ মসজিদ, রাজশাহীর শাহ মখদুমের মাজার, পাহাড়পুরের বৌদ্ধ
   বিহার, মহাস্থানগড়, নবাবগঞ্জের সোনা মসজিদ, ঢাকেশ্বরী মন্দির,
   আর্মেনিয়ান চার্চ, চট্টগ্রামের বায়েজিদ বোস্তামীর দরগাহ,
   সীতাকুণ্ড মন্দির, সিলেটের হযরত শাহজালারের দরগা, কক্সবাজারের
   রামু মন্দির, রাজশাহীর তাহেরপুর রাজাবাড়ি প্রভৃতি।
   (ঙ) নৌ পর্যটন : বিনোদনমূলক পর্যটনের জন্য এদেশের নদনদী আকর্ষণীয়
   উপাদান হিসেবে বিবেচিত হয়ে আসছে বহুকাল যাবৎ। বাংলাদেশ নদীবহুল
   দেশ। ২৫৭টি ছোটবড় নদনদী জালের মতো বিস্তৃত হয়ে আছে সারাদেশময়।
   নদীমাতৃক বাংলাদেশের প্রকৃত সৌন্দর্য অনেকাংশেই ফুটে ওঠে
   নৌভ্রমণের মাধ্যমে -এখান থেকেই অনুভব করা যায় সোনারবাংলার প্রকৃত
   ছবি।
   বাংলাদেশের অর্থনৈতিক উন্নয়নে পর্যটন শিল্পের গুরুত্ব
   : বাংলাদেশের অর্থনীতিতে পর্যটন শিল্প নানাভাবে অবদান রাখতে পারে।
   প্রথমত, বৈদেশিক মুদ্রা অর্জনে এ শিল্প একটি গরুত্বপূর্ণ মাধ্যম।
   বাংলাদেশে এমনিতেই রপ্তানি কম। বৈদেশিক মুদ্রা অর্জনের কোনো খাতই
   তেমন শক্তিশালী কিংবা ঘাতসহ নয়। এই প্রেক্ষাপটে উপযুক্ত পদক্ষেপ
   নিলে পর্যটনের মতো ‘অদৃশ্য রপ্তানি পণ্য’ খাতে বাংলাদেশ প্রচুর
   বৈদেশিক মুদ্রা উপার্জন করতে পারে। পর্যটন কর্পোরেশন মুনাফা
   অর্জনকারী সংস্থার মধ্যে একটি। ১৯৮৩-৮৪ থেকে ২০০৩-২০০৪ পর্যন্ত এ
   প্রতিষ্ঠান সর্বমোট ৪৯৭৩.১০ লক্ষ টাকা করপূর্ব মুনাফা অর্জন
   করেছে। বর্তমান সরকার পর্যটন ক্ষেত্রে আন্তর্জাতিক সহযোগিতা ও
   সুনাম অর্জনে বিরাট অবদান রেখেছে। বাংলাদেশ ২ বছরের জন্য
   (২০০১-২০০৩) বিশ্ব পর্যটন সংস্থার কমিশন ফর সাউথ এশিয়ান
   চেয়ারম্যান নির্বাচিত হয়। বাংলাদেশ পর্যটন কর্পোরেশন বাণিজ্যিক
   কর্মকাণ্ড পরিচালনার পাশাপাশি পর্যটন শিল্পে মানবসম্পদ উন্নয়নের
   জন্য ১৯৭৪ সালে জাতীয় হোটেল ও পর্যটন প্রশিক্ষণ ইনস্টিটিউট
   প্রতিষ্ঠিত হয়। এ পর্যন্ত এখানে পরিচালিত বিভিন্ন প্রশিক্ষণ
   কোর্সে ২২,০০০ -এর বেশি ছাত্র-ছাত্রীকে প্রশিক্ষণ প্রদান করা
   হয়েছে। তাদের মধ্যে অনেকেই দেশ-বিদেশ কর্মরত আছেন। পর্যটন শিল্পের
   উন্নতির সঙ্গে যে সব ক্ষেত্রে অর্থনৈতিক উন্নয়ন সাধিত হতে পারে
   সেগুলো হল :
   ১. ব্যাপক কর্মসংস্থানের সুযোগ সৃষ্টি ও বেকারত্ব লাঘব;
   ২. প্রাকৃতিক সম্পদ উন্নয়ন,
   ৩. কুটিরশিল্প ও মাঝারি শিল্পের উন্নয়ন;
   ৪. বৈচিত্র্যময় অর্থনৈতিক কর্মকাণ্ড সৃষ্টি;
   ৫. অবকাঠামো ও যোগাযোগ ব্যবস্থার উন্নয়ন;
   ৬. বৈদেশিক বিনিয়োগ;
   ৭. আন্তর্জাতিক যোগাযোগ বৃদ্ধি ইত্যাদি।
   বাংলাদেশে পর্যটন শিল্পের সমস্যা : অনেক সম্ভাবনাময় শিল্প হওয়া
   সত্ত্বেও বাংলাদেশ নানা কারণে পর্যটন শিল্পে আশানুরূপ অগ্রগতি
   সাধন করতে পারে নি। এক্ষেত্রে যেসব সমস্যা রয়েছে সেগুলো হল :
   ১. অবকাঠামোগত দুর্বলতা : এই খাতের অবকাঠামো মারাত্মকভাবে দুর্বল।
   পরিবহণ ব্যবস্থা মান্ধাতার আমলের। যোগাযোগ ব্যবস্থার উন্নতি
   সত্ত্বেও এখনও রয়েছে অনেক দুর্বলতা। রাস্তাঘাট সংকীর্ণ, অনেক
   জায়গায় বিপজ্জনক। প্রায়শই যানজটে অযথা সময় ও শক্তি নষ্ট হয়।
   পর্যাপ্ত আধুনিক হোটেল ও মোটেল নেই। পর্যটন কেন্দ্রগুলোও অবহেলিত।
   এগুলোর সুপরিকল্পিত আধুনিকায়ন ও শুল্কমুক্ত বিপণির অভাবও এ
   ক্ষেত্রে বড় বাধা।
   ২. রাজনৈতিক অস্থিরতা : দেশে গণতান্ত্রিক রাজনৈতিক সংস্কৃতি গড়ে
   না ওঠায় রাজনৈতিক অস্থিরতা দেশের পর্যটন শিল্প বিকাশে বড় সমস্যা।
   ৩. উন্নত সেবা ও তথ্যের অভাব : দক্ষ, মার্জিত জনবলের অভাব এ
   শিল্পে একটা বড় সমস্যা। সেই সঙ্গে রয়েছে উন্নত ও দ্রুত তথ্য
   আদান-প্রদানের ক্ষেত্রে কার্যকর ব্যবস্থার অভাব।
   ৪. সামাজিক বাধা : বিদেশি পর্যটকদের সংস্কৃতিকে এদেশে অনেকেই সহজ
   ও স্বাভাবিকভাবে মেনে নিতে পারেন না। অনেকেই তাদের সঙ্গে
   দুর্ব্যবহার করেন। অনেকেই তাদের সম্পর্কে পোষণ করেন নেতিবাচক
   মনোভাব। অনেক সময় পর্যটকরা দুষ্টলোকের পাল্লায় পড়ে ক্ষতিগ্রস্তও
   হন। এগুলোও এ শিল্পের বিকাশে সমস্যা হয়ে আছে।
   ৫. প্রচারের অভাব : আজকে আমরা বিভিন্ন টিভি চ্যানেল, বিবিসি,
   সিএনএন, ডিসকভারী, ন্যাশনাল জিওগ্রাফির মাধ্যমে পৃথিবীর বিভিন্ন
   অঞ্চলে সমাজ, সংস্কৃতি, ঐতিহ্যসহ প্রাকৃতিক রূপ অবলোকন করে থাকি।
   কিন্তু এক্ষেত্রে বাংলাদেশের তেমন কোনো প্রচার নেই বললেই চলে।
   প্রামাণ্যচিত্রের মাধ্যমে বাংলাদেশের পর্যটন শিল্পের কথা তুলে ধরা
   যায়।
   ৬. নিরাপত্তার অভাব : অস্থিতিশীলতা, চুরি, ছিনতাই, হত্যা,
   রাহাজানি, সহিংসতা, থেকে পর্যটকদের রক্ষা করতে হবে। পর্যটকদের
   দিতে হবে নির্বিঘ্নে চলাফেরার নিশ্চয়তা।
   পর্যটন শিল্প বিকাশে করণীয় : বাংলাদেশে পর্যটন শিল্পের বিকাশ
   অত্যন্ত সম্ভাবনাময়। এ শিল্পের বিকাশে-
   (১) সরকারি পৃষ্ঠপোষকতায় পর্যটন স্পটগুলোকে বেশি আকর্ষণীয় করে
   তোলা;
   (২) যাতায়াতের সুষ্ঠু ব্যবস্থা তথা বিমান, নৌ ও সড়ক যোগাযোগের
   ক্ষেত্রে সমন্বয় সাধন;
   (৩) নিরাপদ ভ্রমণের যাবতীয় ব্যবস্থাকরণ;
   (৪) দেশি-বিদেশি পর্যটকদের জন্য আবাসন সুবিধাদি করতে হবে।
   এছাড়া সচেষ্ট হতে হবে রাজনৈতিক অস্থিতিশীলতা নিরসনে জাতীয় ঐক্যমত
   প্রতিষ্ঠায়। পাশাপশি পর্যটন শিল্পের বিকাশের জন্য চাই প্রয়োজনীয়
   অবকাঠামোগত উন্নয়ন ও সংস্কার। চাই স্বল্পমেয়াদি ও দীর্ঘমেয়াদি
   উন্নয়ন পরিকল্পনা। আকর্ষণীয় এলাকাগুলোর পরিকল্পিত নান্দনিক উন্নয়ন
   যেমন প্রয়োজন তেমনি প্রয়োজন পর্যটন-কর্মীদের উপযুক্ত প্রশিক্ষণ।
   পর্যটন সংক্রান্ত নানা বিষয়ে প্রয়োজন তথ্যপূর্ণ আকর্ষণীয় প্রচার।
   এই শিল্পের বিকাশের জন্য পাশাপাশি নিশ্চিত করতে হবে পর্যটকদের
   নিরাপত্তা। বিভিন্ন দেশের মতো পর্যটকদের বাড়তি কিছু সুবিধা দিতে
   হবে। সৈকতে রাখতে হবে বিভিন্ন বিনোদনের ব্যবস্থা, ব্যবহার করতে
   হবে আধুনিক বৈজ্ঞানিক প্রযুক্তি। প্রতিটি ঐতিহাসিক স্থানসহ
   অন্যান্য দৃষ্টিনন্দন স্থানকে পর্যটনের আওতায় এনে সমৃদ্ধ করতে
   হবে।
   কক্সবাজার ও কুয়াকাটা সমুদ্র সৈকত : বিশ্বের বৃহত্তম সমুদ্র
   সৈকতের অবস্থান আমাদের বাংলাদেশের কক্সবাজারে যার দৈর্ঘ্য প্রায়
   ১২০ কিলোমিটার। আরও রয়েছে দক্ষিণ অঞ্চলের কুয়াকাটা সমুদ্র সৈকত।
   যেখানে অবস্থান করে অবলোকন করা যায় সূর্যোদয় ও সূর্যাস্ত। যা খুবই
   বিরল।
   সেন্টমার্টিন : আমাদের আছে জগদ্বিখ্যাত প্রবাল দ্বীপ
   সেন্টমার্টিন। বাংলাদেশের মূল ভূখণ্ড থেকে বিচ্ছিন্ন একটি প্রবাল
   দ্বীপের নামই সেন্টমার্টিন। নারিকেল বিথীতে ঘেরা যার সৈকত। এখানে
   রয়েছে পর্যটন শিল্প সমৃদ্ধ করার অপার সম্ভাবনা।
   রাঙামাটি ও বান্দরবান : পাহাড়-পর্বত ঘেরা বান্দরবান, রাঙামটির
   সবুজ বনানীতে অপরূপ সৌন্দর্য সহসাই মনকে উচাটন করে দেয়। ছোট-বড়
   পাহাড়ের মাঝ দিয়ে বয়ে যাওয়া পাহাড়ি নদী, ঝর্ণা আর হ্রদের অপার
   নান্দনিকতা। যে-কোনো মানুষকে বারবার হাতছানি দিয়ে ডাকে। পাহাড়ি
   উপজাতিদের কৃষ্টি সংস্কৃতি জীবনযাত্রার বর্ণাঢ্যতা মুগ্ধ করে
   পর্যটন প্রিয়দের।
   সুন্দরবন : এই বাংলাদেশেই অবস্থিত পৃথিবীর বৃহৎ ম্যানগ্রোভ বন যার
   নাম সুন্দরবন। খাল, নদী, সাগর বেষ্টিত সুন্দরবনের জলে কুমির আর
   ডাঙায় বাঘ। যে বাঘ ভুবন বিখ্যাত রয়েল বেঙ্গল টাইগার নামে অভিহিত।
   সুন্দরবন ছাড়া এই বাঘ পৃথিবীর আর কোথাও নেই। এছাড়া আছে ঝাঁকে
   ঝাঁকে চিত্রল হরিণ, বানর, শূকর, বনমোরগ, অজগরসহ নানা প্রকার
   বন্যপ্রাণী। সুন্দরবনে অবস্থানকালে পর্যটকদের ঘুম ভাঙাবে অগুনতি
   পাখির কল-কাকলীতে যা একজন পর্যটককে স্বপ্নিল আবেশে মুগ্ধ করতে
   পারে।
   চা বাগান ও জলপ্রপাত : সিলেট অঞ্চলের চা বাগানগুলোও বেশ
   সৌন্দর্যমণ্ডিত। যা পর্যটকদের আকর্ষণ করতে পারে। জাফলংয়ের
   জলপ্রপাত, ছাতকের পাথর কেয়ারী নয়নভোলানো স্থান।
   এছাড়া তামাবিল, চট্টগ্রামে ফয়েজ লেক, যমুনা সেতু ইত্যাদি পর্যটনের
   স্থান হিসেবে বেশ সমাদৃত।
   উপসংহার : পর্যটন শিল্পে বাংলাদেশের প্রচুর সম্ভাবনা রয়েছে।
   বাংলাদেশের পর্যটন শিল্পকে আরো উন্নত করার জন্য দ্রুত পদক্ষেপ
   নেয়া প্রয়োজন। ৭ম শতকে চৈনিক পরিব্রাজক হিউয়েন সাঙ বাংলাদেশ
   ভ্রমণে এসে উচ্ছ্বসিত হয়ে বলেছিলেন : ‘A sleeping beauty emerging
   from mists and water.’ এই উচ্ছ্বসিত প্রশংসাকে সর্বদা ধরে রাখার
   মাধ্যমে পর্যটন শিল্পের বিকাশের দায়িত্ব আমাদের। সরকারের পাশাপাশি
   আমরা বেসরকারি উদ্যোগে বিকাশ ঘটাতে পারি পর্যটন শিল্পের। আমরা
   সম্মিলিতভাবে যদি প্রচেষ্টা চালাই তাহলেই অচিরেই পর্যটন শিল্পে
   বাংলাদেশ বিশ্বের দরবারে স্থান করে নিবে। আসুন আমরা সকলে মিলে
   আমাদের প্রাণপ্রিয় মাতৃভূমিকে অনিবার ভালোবাসায় ভরিয়ে তুলি। আর
   জগদ্বাসীকে আপন করে গ্রহণ করি নিজের দেশে পরম আতিথেয়তায়।"
বাংলাদেশের পর্যটনশিল্প : সমস্যা ও সম্ভাবনা,"ভূমিকা : সভ্যতার ইতিহাসে পর্যটকরা হলেন সভ্যতায় সভ্যতায়
   ভাব-বিনিময়ের মহান দূত। একদা ভাস্কো দা গামা এশিয়ায় পাড়ি জমিয়ে
   রচনা করেছিলেন ইরোপের সঙ্গে এশিয়ার মৈত্রীবন্ধন। কলম্বাসের
   পর্যটনে আবিষ্কৃত হয়েছিল এক নতুন মহাদেশ। আজও বিভিন্ন দেশের
   জনগণের মধ্যে সাংস্কৃতিক বন্ধন গড়ে তোলায় অনন্য ভূমিকা পালন করছে
   পর্যটন। এক সময় পর্যটন ছিল ব্যক্তিগত বা দলবদ্ধ খেয়ালখুশির
   ব্যাপার। অজানাকে জানা, প্রকৃতির সৌন্দর্যকে অবলোকন করা কিংবা
   নতুন ভূখণ্ড আবিষ্কারের নেশা থেকে একদা জন্ম হয়েছিল পর্যটনের।
   কিন্তু বর্তমানে পর্যটন হয়ে দাঁড়িয়েছে শিল্প। উন্নত দেশে তো বটেই
   আমাদের দেশের মতো উন্নয়নশীল দেশেও অর্থনৈতিক প্রবৃদ্ধি অর্জনের
   অন্যতম উপায় হচ্ছে পর্যটন।
   বাংলাদেশে পর্যটন শিল্পের সম্ভাবনা : বাংলাদেশ প্রাকৃতিক
   সৌন্দর্যের অপরূপ লীলাভূমি। দিগন্তজোড়া সবুজের সমারোহ, শ্যামল
   শোভন বন-বনানী, উঁচু নিচু পাহাড়, সুকণ্ঠী পাখির কলকাকলি, দেশজোড়া
   রূপালি নদীর বিস্তার, ঋতুতে ঋতুতে রং আর রূপের অপরূপ বর্ণিল শোভা-
   সব কিছু মিলে এ দেশ সৌন্দর্য মহিমায় অনন্য। এ সৌন্দর্য চিরকাল ধরে
   আকর্ষণ করেছে বিদেশী পর্যটকদের। এই সৌন্দর্যের পাশাপাশি আছে
   অবারিত সমুদ্র সৈকত, আর পুরানিদর্শনের আকর্ষণ। কক্সবাজারের দীর্ঘ
   মনোরম সাগর সৈকত, রাঙামাটির অরণ্য-পাহাড়বেষ্টিত অপরূপ কৃত্রিম
   হ্রদ, বিখ্যাত রয়েল বেঙ্গল টাইগারের আবাসভূমি সুন্দরবন,
   পাহাড়পুর-ময়নামতি-মহাস্থানগড়ের প্রাচীন ঐতিহাসিক নিদর্শন,
   রবীন্দ্রনাথের স্মৃতিধন্য শিলাইদহ-সাজাদপুর, ভাওয়াল-মধুপুরের গড়,
   পাহাড়-টিলা শোভিত সিলেটের মনলোভা শোভা এবং পার্বত্য জনপদে চাকমা,
   মগ, মুরাং, সাঁওতাল ইত্যাদি আদিবাসীদের জীবনধারা মোহময় আকর্ষণে
   টানে দর্শনার্থীদের। দেশ-বিদেশের ভ্রমণকারীদের পর্যটন সুবিধা দিতে
   সরকার তাই এ দেশে গড়ে তুলেছে পর্যটন শিল্প। এ শিল্প এখনও নানা
   কারণে তেমন বিকাশিত না হলেও এ সম্ভাবনা প্রচুর এবং উন্নয়নও তাই
   অপরিহার্য।
   আধুনিক বিশ্বে পর্যটন শিল্পের গুরুত্ব ও বাংলাদেশ : আধুনিক বিশ্বে
   পর্যটন অন্যতম বৃহৎ শিল্প হিসেবে গণ্য হচ্ছে। বিশ্ব বাণিজ্যের ৫
   শতাংশ ভূমিকায় রয়েছে পর্যটন। প্রতি বছর এ খাতে বিশ্বের আয় ১০০
   মিলিয়ন ডলার। সারা বিশ্বের ১১ কোটিরও বেশি লোক এই পেশায় নিয়োজিত।
   এশিয়ার কয়েকটি দেশের আয়ের প্রধান উৎস পর্যটন। সিঙ্গাপুরের জাতীয়
   আয়ের ৭০% আসে পর্যটন থেকে, তাইওয়ানের আসে ৬৫%, হংকং-এর ৫৫%,
   ফিলিপাইনের ৫০% এবং থাইল্যান্ডের ৩০%। বাংলাদেশের অর্থনীতিতেও
   পর্যটন শিল্প উল্লেখযোগ্য ভূমিকা পালন করে যাচ্ছে। প্রতি বছর
   প্রায় দেড় কোটি পর্যটক এ দেশে আসেন এবং এই খাত থেকে অর্ধশত কোটি
   টাকাও বেশি আয় হয়। ১৯৯১ সালে দেশের পর্যটন নীতিমালায় পর্যটনকে
   শিল্প হিসেবে স্বীকৃতি দেওয়ায় এই খাতের সম্ভাবনা অনেক উজ্জ্বল
   হয়েছে। কিন্তু নানা বাস্তব কারণে বাংলাদেশে পর্যটন শিল্পের বিকাশে
   প্রত্যাশিত ও আকাঙ্ক্ষিত অগ্রগড়ি সাধিত হচ্ছে না।
   বাংলাদেশের অর্থনৈতিক উন্নয়নে পর্যটন শিল্পের গুরুত্ব :
   বাংলাদেশের অর্থনীতিতে পর্যটন শিল্প নানাভাবে অবদান রাখতে পারে।
   প্রথমত, বৈদেশিক মুদ্রা অর্জনে এ শিল্প একটি গুরুত্বপূর্ণ মাধ্যম।
   বাংলাদেশে এমনিতেই রফতানি কম। বৈদেশিক মুদ্রা অর্জনের কোনো খাতই
   তেমন শক্তিশালী কিংবা ঘাতসহ নয়। এই প্রেক্ষাপটে উপযুক্ত পদক্ষেপ
   নিলে পর্যটনের মতো ‘অদৃশ্য রপ্তানি পণ্য’ খাতে বাংলাদেশ প্রচুর
   বৈদেশিক মুদ্রা উপার্জন করতে পারে। পর্যটন শিল্পের উন্নতির সঙ্গে
   সঙ্গে যেসব ক্ষেত্রে অর্থনৈতিক উন্নয়ন সাধিত হতে পারে সেগুলো হলো:
   (১) ব্যাপক কর্মসংস্থানের সুযোগ সৃষ্টি ও বেকারত্ব লাঘবড়; (২)
   প্রাকৃতিক সম্পদ উন্নয়ন; (৩) কুটির শিল্প ও মাঝারি শিল্পের
   উন্নয়ন; (৪) বৈচিত্র্যময় অর্থনৈতিক কর্মকাণ্ড বৃদ্ধি; (৫)
   অবকাঠামো ও যোগাযোগ ব্যবস্থার উন্নয়ন; (৬) বৈদেশিক বিনিয়োগ; (৭)
   আন্তর্জাতিক যোগাযোগ বৃদ্ধি ইত্যাদি।
   বাংলাদেশে পর্যটন শিল্পের সমস্যা : অনেক সম্ভাবনাময় শিল্প হওয়া
   সত্ত্বেও বাংলাদেশ নানা কারণে পর্যটন শিল্পে আশানুরূপ অগ্রগতি
   সাধন করতে পারে নি। এক্ষেত্রে যেসব সমস্যা রয়েছে সেগুলো হলো :
   (১) অবকাঠামোগত দুর্বলতা : এই খাতের অবকাঠামো মারাত্মকভাবে
   দুর্বল। পরিবহন ব্যবস্থা মান্ধাতার আমলের। যোগাযোগ ব্যবস্থার
   উন্নতি সত্ত্বেও এখনও রয়েছে অনেক দুর্বলতা। রাস্তাঘাট সংকীর্ণ,
   অনেক জায়গায় বিপজ্জনক। প্রায়শই যানজটে অযথা সময় ও শক্তি নষ্ট হয়।
   পর্যাপ্ত আধুনিক হোটেল ও মোটেল নেই। পর্যটন কেন্দ্রগুলোও অবহেলিত।
   এগুলোর সুপরিকল্পিত আধুনিকায়ন অপরিহার্য। তা ছাড়া শুল্কমুক্ত
   বিপণির অভাবও এ ক্ষেত্রে বড় বাধা।
   (২) রাজনৈতিক অস্থিরতা : দেশে গণতান্ত্রিক রাজনৈতিক সংস্কৃতি গড়ে
   না ওঠায় রাজনৈতিক অস্থিরতা দেশের পর্যটন শিল্প বিকাশে বড় সমস্যা
   হয়ে থাকছে। ঘন ঘন হরতাল, যখন তখন যথেষ্ট ভাঙচুরের কারণে স্বাভাবিক
   জীবন ব্যাহত হয় এবং পর্যটকরা নিরাপত্তাহীনতায় ভোগেন। ফলে বিদেশী
   পর্যটকরা এদেশ ভ্রমণে বিশেষ উৎসাহ বোধ করেন না।
   (৩) উন্নত সেবা ও তথ্যের অভাব : দক্ষ, মার্জিত মনবলের অভব এ
   শিল্পে একটা বড় সমস্যা। সেই সঙ্গে রয়েছে উন্নত ও দ্রুত তথা
   আদান-প্রদানের ক্ষেত্রে কার্যকর ব্যবস্থার অভাব।
   (৪) সামাজিক বাধা : বিদেশী পর্যটকদের সংস্কৃতিকে এদেশে অনেকেই সহজ
   ও স্বাভাবিকভাবে মেনে নিতে পারে না। অনেকেই তাদের সঙ্গে
   দুর্ব্যবহার করেন। অনেকেই তাদের সম্পর্কে পোষাণ করেন নেতিবাচক
   মনোভাব। অনেক সময় পর্যটকরা ‍দুষ্টলোকের পাল্লায় পড়ে ক্ষতিগ্রস্তও
   হন। এগুলোও এ শিল্পের বিকাশে সমস্যা হয়ে আছে।
   পর্যটন শিল্প বিকাশে করণীয় : বাংলাদেশে পর্যটন শিল্পের বিকাশ
   অত্যন্ত সম্ভবাবনাময়। এই শিল্পের বিকাশে প্রথমেই যথেষ্ট হতে হবে
   রাজনৈতিক অস্থিতিশীলতা নিরসনে জাতীয় ঐকমত্য প্রতিষ্ঠায়। পাশাপাশি
   পর্যটন শিল্পের বিকাশের জন্যে চাই প্রয়োজনীয় অবকাঠামোগত উন্নয়ন ও
   সংস্কার চাই স্বল্পমেয়াদি ও দীর্ঘমেয়াদি উন্নয়ন পরিকল্পনা।
   আকর্ষণীয় এলাকাগুলোর পরিকল্পিত নান্দনিক উন্নয়ন যেমন প্রয়োজন
   তেমনি প্রয়োজন পর্যটন কর্মীদের উপযুক্ত প্রশিক্ষণ। পর্যটন
   সংক্রান্ত নানা বিষয়ে প্রয়োজন তথ্যপূর্ণ আকর্ষণীয় প্রচার। এই
   শিল্পের বিকাশের জন্যে পাশাপাশি নিশ্চিত করতে হবে পর্যটকদের
   নিরাপত্তা।
   উপসংহার : পর্যটককে বলা হয় ‘Invisible Export Good’ বা ‘অদৃশ্য
   রপ্তানি পণ্য’। এই অদৃশ্য পণ্যকে কাজে লাগিয়ে বিশ্বের অনেক দেশ
   অর্থনৈতিক উন্নয়ন ঘটিয়েছে। অথচ অফুরন্ত সম্ভাবনা থাকা সত্ত্বেও এ
   ক্ষেত্রে আমরা পিছিয়ে আছি। ৭ম শতকে চৈনিক পরিব্রাজক হিউয়েন সাঙ
   বাংলাদেশ ভ্রমণে এসে উচ্ছ্বসিত হয়ে বলেছিলেন : ‘A sleeping beauty
   emerging from mists and water.’ এই উচ্ছ্বসিত প্রশংসাকে সর্বদা
   ধরে রাখার মাধ্যমে পর্যটন শিল্পের বিকাশের দায়িত্ব আমাদের।
     _____________________________________________________"
বাংলাদেশের পর্যটন শিল্প ,"  ভূমিকা: মানুষ ভ্রমণ করতে পছন্দ করে। এই পছন্দকে কাজে লাগিয়ে
   ভ্রমণ-বান্ধব এক ধরনের ব্যবস্থা গড়ে উঠেছে, যার নাম পর্যটন
   শিল্প। এই শিল্পের কাজ হলাে কোনাে অঞ্চলের দর্শনীয় স্থানগুলাের
   তথ্য ভ্রমণপিপাসু মানুষের কাছে তুলে ধরা, ভ্রমণের সুবন্দোবস্ত
   করা, এবং এর মাধ্যমে অর্থ উপার্জন করা। বাংলাদেশের একাধিক
   বনাঞ্চল, পাহাড়-নদী-ঝরনা, শস্যশােভিত মাঠ ও সবুজ প্রকৃতি,
   বিশ্বের দীর্ঘতম সমুদ্র-সৈকত, নান্দনিক স্থাপত্য ও ভাস্কর্য,
   প্রত্নতাত্ত্বিক স্থাপনা ও নিদর্শন প্রভৃতি দেশ-বিদেশের পর্যটকদের
   আকর্ষণ করে।

   তাই বাংলাদেশে পর্যটন শিল্পের সম্ভাবনা প্রচুর। এগুলাের টানে
   বিপুল সংখ্যক বিদেশি পর্যটকের বাংলাদেশে আসার সুযােগ রয়েছে।
   এভাবে বাংলাদেশ পর্যাপ্ত বৈদেশিক মুদ্রা অর্জন করতে পারে। এটি
   বাংলাদেশের অর্থনীতিতেও গুরুত্বপূর্ণ ভূমিকা রাখতে পারে। প্রথমে
   বাংলাদেশের গুরুত্বপূর্ণ পর্যটনকেন্দ্রসমূহের দিকে তাকানাে যাক।

   সুন্দরবন: বাংলাদেশের উপকূলবর্তী অঞ্চলে ৬ হাজার বর্গকিলােমিটারের
   অধিক জায়গা জুড়ে সুন্দরবন অবস্থিত। এটি পৃথিবীর বৃহত্তম
   ম্যানগ্রোভ বনাঞ্চল। খুলনা, বাগেরহাট, সাতক্ষীরা ও বরগুনা জেলায়
   এর অবস্থান। সুন্দরী বৃক্ষ, গােলপাতাসহ নানা জাতের উদ্ভিদ এবং
   চিত্রল হরিণ, বাঘ, বানর, হনুমানসহ নানা জাতের পশুপাখির আবাস এই
   সুন্দরবন। অভ্যন্তরে ছড়িয়ে থাকা অসংখ্য খালে রয়েছে কুমির।
   রােমাঞ্চপ্রিয় পর্যটকগণ নৌযানে করে সুন্দরবনের সৌন্দর্য উপভােগ
   করতে যেতে পারেন। ভয় ও ভালাে-লাগার অপূর্ব মিশেলের কারণে
   সুন্দরবন ভ্রমণ যে-কোনাে পর্যটকের স্মৃতিতে স্থায়ী হয়ে থাকে।

   সিলেটের রাতারগুল: সিলেট জেলার গােয়াইনঘাটে অবস্থিত রাতারগুল
   জলাবন বাংলাদেশের একমাত্র মিঠাপানির বন। এর আয়তন ৩ হাজার ৩২৫
   একর। ১০ ফুট গভীর পানির উপর বনের গাছপালা জেগে থাকে। বর্ষাকালে
   পানির গভীরতা হয় ২০-৩০ ফুট পর্যন্ত। পর্যটকগণকে নৌকায় করে বনের
   মধ্যে প্রবেশ করতে দেখা যায়। এখানে উপভােগ করার মতাে আছে কদম,
   হিজল, অর্জুন, ছাতিম প্রভৃতি গাছের সৌন্দর্য। বেড়াতে বেড়াতে
   দেখা হয়ে যায় বানর, বেজি, গুইসাপ, কিংবা সাদা বক, মাছরাঙা,
   পানকৌড়ি প্রভৃতি প্রাণী ও পাখির সঙ্গে।

   সমুদ্র সৈকতঃ কক্সবাজার জেলায় অবস্থিত কক্সবাজার সমুদ্র সৈকত
   পৃথিবীর দীর্ঘতম (১২০ কিলােমিটার দীর্ঘ) প্রাকৃতিক সমুদ্র সৈকত।
   সমুদ্রের সৌন্দর্য উপভােগ করতে পর্যটকরা ভিড় করেন কক্সবাজারে।
   সমুদ্র ছাড়াও কক্সবাজার জেলায় রয়েছে একাধিক ক্ষুদ্র জাতিসত্তার
   ধর্মীয় উপাসনালয় ও বুদ্ধ মূর্তি। স্থাপত্যশিল্পের বিচারে এগুলাে
   অমূল্য। এছাড়া চট্টগ্রামের পতেঙ্গা, কক্সবাজারের ইনানি,
   পটুয়াখালীর কুয়াকাটা, সুন্দরবনের কটকা প্রভৃতি সমুদ্র সৈকতে
   ভ্রমণপিপাসুরা বেড়াতে যান। বাংলাদেশের সর্বদক্ষিণে অবস্থিত
   সেন্টমার্টিন দ্বীপ বাংলাদেশের একমাত্র প্রবাল দ্বীপ। সমস্ত দ্বীপ
   জুড়ে রয়েছে নারিকেল গাছ। দ্বীপ থেকে সমুদ্রের নীল জলরাশির
   সৌন্দর্য উপভােগ করতে এবং নানা রকমের প্রবাল দেখতে পর্যটকরা
   সেন্টমার্টিন দ্বীপে ভ্রমণ করেন।

   পার্বত্য অঞ্চল: বাংলাদেশের পার্বত্য জেলাসমূহ অর্থাৎ রাঙামাটি,
   বান্দরবান, খাগড়াছড়ি প্রাকৃতিক সৌন্দর্যের লীলাক্ষেত্র। একদিকে
   সুউচ্চ পাহাড়ের চূড়ায় উঠে মেঘ ছোঁয়ার আনন্দ, অন্যদিকে
   প্রাকৃতিক জলের উত্স ঝরনাধারা পর্যটকদের অভিভূত করে। রাঙামাটির
   কাপ্তাই হ্রদে নৌকায় ভেসে বেড়ানাে যায়। হ্রদের উপরে একটি
   সুদৃশ্য ঝুলন্ত সেতু রয়েছে। খাগড়াছড়ি জেলার অন্তর্গত আলুটিলা
   পাহাড়, রিসাং ঝরনা, মায়াবিনী লেক প্রভৃতি স্থানে ভ্রমণের
   হাতছানি পর্যটকরা অগ্রাহ্য করতে পারে না। সিলেটের জাফলং-এর
   পিয়াইন নদীতে মননামুগ্ধকর পাথুরে জলের ধারা, মৌলভীবাজারের
   মাধবকুণ্ড ঝরনা; হবিগঞ্জ, মৌলভীবাজার, শ্রীমঙ্গল ও পঞ্চগড়ের চা
   বাগান; শ্রীমঙ্গলের ইকোপার্ক প্রভৃতি স্থান প্রায় সারাবছরই
   পর্যটকদের পদচারণায় মুখরিত থাকে। এ অঞ্চলসমূহে ক্ষুদ্র
   জাতিসত্তার মানুষদের বর্ণিল জীবনাচারও পর্যটকদের আকর্ষণ করে।
   বাংলাদেশের একমাত্র পার্বত্য দ্বীপ মহেশখালী। বিখ্যাত আদিনাথ
   মন্দির ও বড়াে রাখাইনপাড়া বৌদ্ধ মন্দির এই দ্বীপেই অবস্থিত।

   পুরাকীর্তি: বাংলাদেশের প্রত্নতাত্ত্বিক নিদর্শনগুলাের রয়েছে
   ঐতিহাসিক গুরুত্ব। পুরান ঢাকার লালবাগে অবস্থিত মুঘল স্থাপত্য
   লালবাগ কেল্লা, বুড়িগঙ্গার তীরে নির্মিত আহসান মঞ্জিল,
   নারায়ণগঞ্জের সােনারগাঁও-এ গড়ে ওঠা অনুপম স্থাপত্য শৈলীবিশিষ্ট
   পানাম নগর, কুমিল্লায় আবিষ্কৃত প্রাচীন নগর ময়নামতী, বগুড়ার
   প্রাচীন পুরাকীর্তি মহাস্থানগড়, নরসিংদী জেলার বেলাব উপজেলার
   অন্তর্গত আড়াই হাজার বছর পূর্বের প্রত্ননিদর্শন সংবলিত উয়ারী ও
   বটেশ্বর গ্রাম, নওগাঁ জেলায় আবিষ্কৃত পৃথিবীর সবচেয়ে বড়াে
   বৌদ্ধবিহার পাহাড়পুর, বাগেরহাটের ষাটগম্বুজ মসজিদসহ বাংলাদেশের
   বিভিন্ন অঞ্চলে রয়েছে প্রাচীন ও আধুনিক স্থাপত্যকলার বহু
   নিদর্শন।

   ঐতিহাসিক স্থাপনা: আরেক শ্রেণির স্থাপত্য বাংলাদেশের রাজনৈতিক
   ইতিহাসের সাক্ষ্য বহন করছে। ১৯৫২ সালে সংঘটিত ভাষা আন্দোলনের
   শহিদদের স্মরণে ঢাকা মেডিকেল প্রাঙ্গণে স্থাপিত কেন্দ্রীয় শহিদ
   মিনার, বাংলাদেশের স্বাধীনতা সংগ্রামের শহিদদের প্রতি নিবেদিত ও
   ঢাকার সাভারে অবস্থিত জাতীয় স্মৃতিসৌধ, ঢাকার শাহবাগে অবস্থিত
   জাতীয় জাদুঘর, গােপালগঞ্জের টুঙ্গিপাড়ায় অবস্থিত বঙ্গবন্ধু শেখ
   মুজিবুর রহমানের সমাধিসৌধ, ১৯৭১ সালের ১৪ই ডিসেম্বর নিহত
   বুদ্ধিজীবীদের স্মরণে ঢাকার মিরপুরে নির্মিত বুদ্ধিজীবী
   স্মৃতিসৌধ, ঢাকার সােহরাওয়ার্দী উদ্যান এবং এই উদ্যানে স্থাপিত
   স্বাধীনতা জাদুঘর ইতিহাসপ্রেমী পর্যটকদের আকৃষ্ট করে।

   বাংলাদেশে পর্যটন শিল্পের অবস্থা: পর্যটন বিশ্বব্যাপী একটি
   সম্ভবনাময় খাত। বিভিন্ন পরিসংখ্যানে জানা যায়, বিশ্বজুড়ে
   পর্যটকদের সম্মিলিত বার্ষিক ভ্রমণ-ব্যয় ৫০ হাজার কোটি টাকা। এমন
   অনেক দেশ রয়েছে, যার প্রধান আয়ের উৎস পর্যটন। বাংলাদেশের পর্যটন
   শিল্প দিনে দিনে বিকাশ লাভ করছে। একদিকে বিদেশি পর্যটকদের আগমন
   দেশের বৈদেশিক মুদ্রার সঞ্চয় বাড়িয়ে তুলছে, অন্যদিকে দেশীয়
   পর্যটকদের ভ্রমণ সামগ্রিক অর্থনীতিতে ইতিবাচক প্রভাব ফেলছে।
   পরিসংখ্যানে দেখা গেছে প্রতি বছর ৫০ থেকে ৬০ লক্ষ দেশীয় পর্যটক
   বাংলাদেশের বিভিন্ন স্থানে ভ্রমণ করে। এদের বেশির ভাগই মধ্যবিত্ত
   ও নিম্নমধ্যবিত্ত শ্রেণির মানুষ। এই বিপুল সংখ্যক পর্যটক বিভিন্ন
   স্থানে চলাচল করায় পর্যটনের বিকাশের সঙ্গে সঙ্গে দেশের অর্থনীতি
   গতি লাভ করে। পরিবহণ, আবাসিক হােটেল, রেস্তোরাঁ, পােশাক, অলংকার
   প্রভৃতি ব্যবসায় পর্যটন শিল্পের বিকাশের সঙ্গে জড়িত। পর্যটনের
   বিকাশে অসংখ্য মানুষের জীবিকার সংস্থান হয়। বর্তমানে প্রায় ১২
   লক্ষ মানুষ প্রত্যক্ষ বা পরােক্ষভাবে পর্যটন শিল্পের সঙ্গে
   সংশ্লিষ্ট থেকে জীবিকা নির্বাহ করছে। অর্থনীতিবিদগণ মনে করেন,
   পর্যটন শিল্প থেকে ১০ শতাংশ পর্যন্ত জিডিপি অর্জন করা সম্ভব।

   পর্যটন শিল্পের গুরুত্ব: একটি দেশের পর্যটন শিল্প বিকশিত হলে সেই
   দেশের সংস্কৃতিও সমৃদ্ধ হয়। পর্যটন এলাকায় অধিবাসীদের
   কর্মসংস্থান সৃষ্টি হয়। মানুষের অর্থনৈতিক উন্নতি ত্বরান্বিত
   হয়। পর্যটকদের আগ্রহ রয়েছে এমন স্থান, স্থাপনা বা বিষয়ের প্রতি
   স্থানীয় অধিবাসীদেরও শ্রদ্ধাশীল করে তােলে। তারা নিজেদের
   ইতিহাস-ঐতিহ্য ও সংস্কৃতি রক্ষায় তাগিদ অনুভব করে। এছাড়া
   পর্যটনের সূত্রে বিভিন্ন ভাষা ও সংস্কৃতির মানুষের মেলবন্ধন একটি
   মানবিক বিশ্ব তৈরিতে ভূমিকা রাখতে পারে।

   পর্যটন শিল্পের বিকাশে করণীয়: পৃথিবী ব্যাপী পর্যটন শিল্প এখন
   দ্রুত বিকাশ লাভ করছে। বাংলাদেশে কয়েকটি বিষয়ের প্রতি নজর দিলে
   পর্যটন এলাকাগুলােতে পর্যটকদের যাতায়াত বাড়বে। প্রথমেই গুরুত্ব
   দেওয়া উচিত যাতায়াত ব্যবস্থার দিকে। উন্নত পথ ও যানবাহনের
   ব্যবস্থা না থাকলে পর্যটকরা নিরুৎসাহিত হবেন, এটাই স্বাভাবিক।
   বাংলাদেশের পার্বত্য অঞ্চলসহ বেশকিছু পর্যটনকেন্দ্রে পৌঁছানাের
   সহজ পথ ও যানবাহনের ব্যবস্থা নেই। পর্যটনকেন্দ্রগুলােতে সব ধরনের
   নিরাপত্তা ব্যবস্থা নিশ্চিত করা জরুরি। পর্যটকরা যাতে নির্ভয়ে ও
   নিঃসঙ্কোচে ভ্রমণ করতে পারে, তার নিশ্চয়তা থাকতে হবে। অতিরিক্ত
   ভ্রমণ-ব্যয় পর্যটকদের ভ্রমণে নিরুৎসাহিত করে। তাই, যাতায়াত এবং
   থাকা-খাওয়াসহ সংশ্লিষ্ট ব্যয় যাতে সীমার মধ্যে থাকে তা
   বিবেচনায় নেওয়া উচিত।

   উপসংহার: বাংলাদেশের প্রাকৃতিক সৌন্দর্য, স্থাপত্যকলা, স্থানীয়
   অধিবাসীদের বৈচিত্র্যপূর্ণ জীবন ও সংস্কৃতি পর্যটকদের আকর্ষণ করার
   জন্য যথেষ্ট। তবে পর্যটনকে একটি শিল্প হিসেবে প্রতিষ্ঠিত করতে ও
   স্থায়ী রূপ দিতে দরকার রাষ্ট্রীয় নীতিমালা ও এর প্রয়ােগ।
   স্থানীয় প্রশাসনের পাশাপাশি পর্যটনকেন্দ্রের অধিবাসীদেরও
   পর্যটকদের সহযােগিতায় সম্পৃক্ত করা উচিত। পর্যটকদের যথাযথ
   নিরাপত্তা ও সহযােগিতা দেওয়া গেলে ভ্রমণের প্রতি তাদের উত্সাহ
   আরাে বাড়বে। এর ফলে একদিকে যেমন বাংলাদেশের মানবিক সংস্কৃতি,
   ইতিহাস-ঐতিহ্যের পরিচয় বিশ্বময় ছড়িয়ে পড়বে, অন্যদিকে দেশের
   অর্থনীতির চাকা আরাে গতিশীল হবে।।

বাংলাদেশের পর্যটন শিল্প রচনা

   ভূমিকা: পৃথিবীব্যাপী জ্ঞানী ও প্রকৃতিপ্রেমী মানুষ ছোটে লোক থেকে
   লোকান্তরে, দেশ থেকে দেশান্তরে। প্রতিনিয়ত মানুষ জানতে চায়,
   বুঝতে চায়, জয় করতে চায় অজানাকে। তাই তো দেখি হিমালয়, চাঁদের
   মতো দুর্গম স্থানকে মানুষ জয় করেছে। পুরাতাত্ত্বিক বিষয় নিয়ে
   গবেষণা করে উপহার দিয়েছে নতুন পৃথিবী। এ প্রসঙ্গে মহানবির একটি
   বাণী উল্লেখযোগ্য 'জ্ঞান অর্জনের জন্য সুদূর চীন পর্যন্ত যাও'।
   অর্থাৎ জ্ঞানের জন্য, জানার জন্য সমস্ত বাধাবিপত্তি উপেক্ষা করতে
   হয়। পৃথিবীর অন্যান্য স্থানের প্রাকৃতিক সৌন্দর্যের মতো
   বাংলাদেশেরও আনাচেকানাচে ছড়িয়ে ছিটিয়ে রয়েছে অসংখ্য স্থান,
   অসংখ্য স্থাপত্য। পরিবর্তনশীল ষড়ঋতুর এ দেশ পৃথিবীর বুকে অন্যতম
   বৈচিত্র্যময় একটি দেশ। তাই দ্বিজেন্দ্রলাল রায় বলেছেন, 'সকল
   দেশের রানি সে যে আমার জন্মভূমি' । বাংলাদেশের অনেক জায়গায়
   রয়েছে ঐতিহ্যময় পর্যটন স্থান। বিশ্ববিখ্যাত পর্যটক ইবনে বতুতার
   সাথে গলা মিলিয়ে আমরাও বলতে পারি যে, পৃথিবীর মধ্যে শ্রেষ্ঠ
   রূপময়ী ও সমৃদ্ধিশালী জাতি ও দেশ হচ্ছে বাঙালি ও বাঙালির দেশ।
   বাংলাদেশের প্রকৃতি এবং বাঙালি জাতির ঐতিহ্য ও সংস্কৃতির সঙ্গে
   পরিচিত হওয়ার উপায় হচ্ছে পর্যটন ।

   পর্যটনশিল্পের গুরুত্ব: অন্যান্য শিল্পের মতো পর্যটনও একটি শিল্প।
   কথায় আছে, 'গ্রন্থগত বিদ্যা আর পর হস্তে ধন, নহে বিদ্যা নহে ধন
   হলে প্রয়োজন।' আসলে জীবনভর ভারী ভারী বইপুস্তক পড়ে যতটুকু শেখা
   সম্ভব তার চেয়ে বেশি সম্ভব যদি চোখে দেখা যায়। কারণ মানুষ তার
   জ্ঞানের শতকরা ৭০ ভাগ চোখ নামক ইন্দ্রিয় দিয়ে অর্জন করে। যে
   আগ্রার তাজমহল কিংবা মিশরের পিরামিড বা নায়াগ্রার জলপ্রপাত চোখে
   দেখেনি, সে শুধু বই পড়ে তার মর্মার্থ বুঝতে অপারগ। সৃষ্টির শুরু
   থেকেই মানুষ জ্ঞানপিপাসু। মানুষ ও তার কীর্তি সম্পর্কে এবং
   প্রকৃতি ও তার মহিমার অজানা রহস্য পর্যটনের মাধ্যমেই জানা যায় ।
   আদিবাসীদের জীবনযাপনের বৈশিষ্ট্য, ইতিহাস ও ঐতিহ্য এবং তাদের
   সংস্কৃতি সম্পর্কে মানুষ পর্যটনশিল্পের মাধ্যমে জানতে পারে।
   পৃথিবীর বিভিন্ন অঞ্চলের মানুষের আচার-আচরণ, স্থান, সৌন্দর্য,
   পোশাক- পরিচ্ছদ, রীতিনীতি, আকৃতি-প্রকৃতি, প্রাচীনত্বের নিদর্শন,
   পশুপাখি প্রভৃতি সম্পর্কে পর্যটনশিল্পের মাধ্যমেই জানা যায়। অতএব
   দেখা যায়, পর্যটনশিল্পের গুরুত্ব ও প্রয়োজনীয়তা অনস্বীকার্য।

   বাংলাদেশের পর্যটন স্থান: বাংলাদেশকে কেউ কেউ বলেছেন চির সুন্দরী,
   কেউ বলেছেন চিরসবুজ, কেউ বলেছেন সকল দেশের রানি, কেউবা আবার তুলনা
   করেছেন সোনার কাঠি, রুপার কাঠির সাথে। অর্থাৎ আমাদের দেশের
   প্রাকৃতিক সৌন্দর্য নিয়ে পৃথিবীর বড়ো বড়ো পণ্ডিত বিভিন্নভাবে
   সুন্দরের ব্যাখ্যা করেছেন। ফ্রান্সের রাজধানী প্যারিসের মতো
   বাংলাদেশকে নিয়েও ‘মায়াপুরী'র স্বপ্ন দেখে মানুষ। ষড়ঋতুর
   বৈচিত্র্য ছাড়াও সবুজ-শ্যামল স্নিগ্ধ প্রকৃতি মানুষকে সহজেই
   আকর্ষণ করে। বাংলাদেশের প্রকৃতি হচ্ছে মাতৃত্বের মতো শান্ত
   স্নেহদায়ী। উগ্র, নম্র সকলকেই তা ঘুম পাড়িয়ে দেয়। বাংলাদেশের
   সর্বত্র ছড়িয়ে-ছিটিয়ে রয়েছে মনোমুগ্ধকর পর্যটন স্থান।
   পাহাড়পুর, রাঙামাটি, সাগরদিঘি, ময়নামতি, কুয়াকাটা, পাথরঘাটা,
   সোনারগাঁ, বান্দরবান, সুন্দরবনসহ আরও অসংখ্য পর্যটনের স্থান
   ইতিহাস ও প্রাকৃতিক সৌন্দর্যে ভরপুর। পৃথিবীর দীর্ঘতম সমুদ্রসৈকত
   রয়েছে বাংলাদেশের কক্সবাজারে । বাংলাদেশের এক দিকে সুউচ্চ পাহাড়
   অন্যদিকে বিশাল জলরাশি। যা সহজেই পর্যটকদের মুগ্ধ করে। বাংলাদেশে
   খোদ রাজধানীতে রয়েছে অসংখ্য ইতিহাস-আশ্রিত ঐতিহ্যময় স্থান এবং
   প্রাকৃতিক বৈশিষ্ট্যসমৃদ্ধ স্থান। তাই সত্যেন্দ্রনাথ দত্ত বলেছেন—

   “নাগের বাঘের পাহারাতে হচ্ছে বদল দিনে রাতে

   পাহাড় তারে আড়াল করে সাগর যে তার ধোয়ায় পাটি।'

   পর্যটকদের সুযোগ-সুবিধা: বাংলাদেশে ইতিপূর্বে পর্যটকদের জন্য কোনো
   নির্দিষ্টি সুযোগ-সুবিধা ছিল না। তার পরও পৃথিবীর বিভিন্ন দেশ
   থেকে হাজার হাজার পর্যটক মুগ্ধ হয়ে আসত শুধু প্রকৃতি অবলোকনের
   জন্য। সম্প্রতি সরকার পর্যটকদের বিভিন্ন সুযোগ-সুবিধা বাড়ানোর
   পদক্ষেপ গ্রহণ করেছে। বাংলাদেশের বিভিন্ন পর্যটন স্থানে হোটেল ও
   মোটেল করেছে। বিভিন্ন বেসরকারি হোটেলের চেয়ে এসব সরকারি হোটেলে
   অত্যন্ত কমমূল্যে সিট রিজার্ভেশন সুবিধা দিয়েছে। তাছাড়া বিভিন্ন
   রকমের যানবাহনের ব্যবস্থা করেছে। পর্যটনশিল্পকে জনপ্রিয় করে
   তোলার জন্য স্থাপিত হয়েছে বাংলাদেশ বাংলাদেশের পর্যটন কর্পোরেশন।
   পর্যটকদের যাবতীয় সমস্যার সমাধান ও সামগ্রিক সুযোগ-সুবিধা প্রদান
   করাই এর প্রাথমিক কাজ ।

   পর্যটনশিল্পের উন্নয়নে পর্যটন করপোরেশনের দায়িত্ব : বাংলাদেশ
   পর্যটনশিল্পে সমৃদ্ধ। বাংলাদেশের বিভিন্ন স্থানে ছড়িয়ে ছিটিয়ে
   আছে অসংখ্য দুর্লভ এবং সুন্দর স্থান। এ স্থানগুলোকে সংরক্ষণের
   জন্য = পর্যটন করপোরেশনের বিশেষ দায়িত্ব গ্রহণ করতে হবে। বিভিন্ন
   প্রচার মাধ্যমকে ব্যবহার করে বাংলাদেশের পর্যটন স্থানগুলোকে
   বিশ্বের মানুষের চোখের সামনে তুলে ধরতে হবে। থাকার ব্যবস্থা
   নিশ্চিত করতে হবে এবং যাতায়াতব্যবস্থা সহজ ও স্বল্পব্যয়ের
   আওতায় আনতে হবে। পর্যটন কেন্দ্রগুলোতে নিরাপত্তা নিশ্চিত করতে
   হবে। তাহলেই পর্যটনশিল্পে বাংলাদেশের স্থান বিশ্বের সুউচ্চ স্থানে
   অধিষ্ঠিত হবে। বাংলাদেশের পর্যটনশিল্পের উন্নয়নে পর্যটন
   করপোরেশনের দায়িত্ব ও কর্তব্য অপরিসীম।

   উপসংহার: প্রখ্যাত শিল্পী, সাহিত্যিক অন্নদাশঙ্কর রায় আধুনিক
   পর্যটন শিল্পনগরী ফ্রান্সের রাজধানী প্যারিস সম্পর্কে মন্তব্য
   করতে গিয়ে বলেছেন— 'অর্ধেক সুন্দরী তুমি, অর্ধেক কল্পনা।' তাঁর এ
   মন্তব্য সম্পর্কে আমরাও বলতে পারি, প্যারিসের অর্ধেক সৌন্দর্যকে
   কল্পনা করে নিতে হয় অথচ আমাদের বাংলাদেশের সবুজ-শ্যামল
   সৌন্দর্যকে কল্পনা করে নিতে হয় না । তা একই সাথে দৃশ্যমান ও
   অনুভব্য। বাংলাদেশের পর্যটন স্থানের সৌন্দর্যের তুলনা হয় না।
   বাংলাদেশে পর্যটন করপোরেশন, বেসরকারি বিভিন্ন প্রতিষ্ঠান,
   সর্বোপরি সকলেই একটু সচেতন হলে বাংলাদেশের পর্যটনশিল্প বিশ্বের
   মধ্যে শ্রেষ্ঠ আসনে আসীন হবে ।
"
বাংলাদেশের পর্যটন শিল্প,"ভূমিকাঃ

     দেশে দেশে কত নগর রাজধানী
     মানুষের কত কীর্তি, কত নদী গিরি সিন্ধু মরু
     কত-না অজানা জীব, কত-না অপরিচিত তরু
     রয়ে গেল অগোচরে।

   -রবীন্দ্রনাথ ঠাকুর।

   আর সৌন্দর্যপিয়াসী মানুষ এসব অজানাকে জানতে চাই, অবলোকন করতে চাই
   সুন্দরকে, আবিষ্কার করতে চাই নতুনকে। অনুসন্ধিৎ্সু মনের সহজাত
   তাড়নায় সে ঘুরে বেড়ায় দেশ-দেশান্তরে।বিপুলা পৃথিবীর বিশাল
   আয়োজনে রয়েছে নাম না- জানা ভূখণ্ড, বিচিত্র মানবসমাজ, বর্ণিল
   জীবনধারা, নদী- নির্ঝর, গিরি- পর্বত, অরণ্য-কান্তার ইত্যাদি
   সৌন্দর্য-পসরা। লীলাবতী প্রকৃতি অপার সৌন্দর্যের ডালি সাজিয়ে
   প্রতিনিয়ত মানুষকে হাতছানি দিয়ে ডাকছে। সৌন্দর্য- পিয়াসী
   ভ্রমণবিলাসী মানুষ সেই অজানা সুদূরের আহবানে বেরিয়ে পড়ে
   মহাবিশ্বের সৌন্দর্য- রোমাঞ্চিত মুক্তাঙ্গনে।বিভিন্ন দেশে এই
   পর্যটন শিল্প আজ এক নতুন রূপ পরিগ্রহ করেছে। ব্যাপক কর্ম
   পরিকল্পনার মাধ্যমে বাংলাদেশ হতে পারে পর্যটনসমৃদ্ধ অর্থনীতির
   গর্বিত দেশ।

   পর্যটক ও পর্যটন এর স্বরূপঃ

   জীবন- জীবিকার অন্বেষণে ক্লান্ত-অবসন্ন মানুষ একটু অবসর চায়, চায়
   খানিকটা বিশ্রাম।এই অবসর ও বিশ্রামের প্রয়োজনে সে ছুটে যায়
   প্রকৃতির কোলে। প্রকৃতির রূপ- রস- গন্ধের সান্নিধ্যে এসে জুড়ায়
   তাপিত জীবনের সকল ক্লান্তি।আর তখনই সে হয়ে ওঠে পর্যটক।বিশ্ব
   পর্যটন সংস্থার সংজ্ঞা অনুসারে একজন পর্যটক হলেন অস্থায়ী
   পরিব্রাজক। আর পর্যটন বলতে মানুষ যেখানে স্থায়ীভাবে বাস করে,
   সেখান থেকে অন্য কোনো স্থানের উদ্দেশ্যে সামরিক গমনাগমনকে বুঝায়।

   পর্যটনের ইতিকথাঃ

   বিশ্বের পর্যটনের ইতিহাস অতি প্রাচীন। ইতিহাস থেকে জানা যায়
   চতুর্দশ দশকের ফখরুদ্দিন শাহর শাসনামলে বিখ্যাত পর্যটক ইবনে বতুতা
   সুদূর আফ্রিকার মরক্কো থেকে বাংলাদেশে এসেছিলেন।এর কিছুদিন পরে
   সুলতান গিয়াসউদ্দিন আজম শাহর আমলে চীন থেকে হিউয়েন সাং তখনকার
   বাংলাদেশের রাজধানী সোনারগাঁও পরিভ্রমণে এসেছিলেন। ভাস্কো-দা-গামা
   পর্যটন করেছিলেন এশিয়ায়।ফলে এশিয়া ও ইউরোপের মধ্যে স্থাপিত
   হয়েছিল মৈত্রীবন্ধন। কলম্বাসের পর্যটনে নতুন মহাদেশ আমেরিকা
   আবিষ্কৃত হয়েছিল। আজও বিভিন্ন দেশের জনগণের মধ্যে সাংস্কৃতিক
   বন্ধন স্থাপনে অনন্য ভূমিকা পালন করে পর্যটন।

   শিল্প হিসেবে পর্যটনঃ

   সুদূর অতীতকালে খেয়াল কিংবা শখের নেশায় মানুষ পৃথিবীর বিভিন্ন
   দেশ ভ্রমণ করলেও বর্তমানে পর্যটন একটি অনন্য শিল্পে পরিণত হয়েছে।
   পৃথিবীতে অনেক দেশের বৈদেশিক মুদ্রা অর্জনের একমাত্র পথ হচ্ছে
   পর্যটন শিল্প। পর্যটন শিল্পের বিকাশের মাধ্যমে থাইল্যান্ড ও
   সিঙ্গাপুর আজ অনেক উন্নত।

   পর্যটনের উপাদানঃ

   পর্যটক আকর্ষণের প্রধান উপায় হচ্ছে প্রাকৃতিক, সাংস্কৃতিক,
   ঐতিহাসিক, পুরাতাত্ত্বিক এবং পৌরাণিক উপাদান ও নিদর্শনসমূহ তুলে
   ধরা।যাতায়াত ব্যবস্থার উন্নতি, থাকা- খাওয়ার সু-ব্যবস্থা,
   চিত্তবিনোদনের ন্যূনতম উপকরণ পর্যটন শিল্পের সঙ্গে
   সংশ্লিষ্ট।ধর্মীয় গুরুত্বপূর্ণ স্থান কিংবা তীর্থস্থানে
   দর্শনার্থীদের গমনাগমন কে কেন্দ্র করেও পর্যটন শিল্প গড়ে ওঠে।

   বিশ্বে উল্লেখযোগ্য পর্যটন কেন্দ্রঃ

   সাইপ্রাসের সি-বিচ, মিশরের পিরামিড, নায়াগ্রা জলপ্রপাত, ইতালির
   টম ব্রিজ, রোমের কলাসিয়াম, বেবিলনের ঝুলন্ত বাগান, চীনের
   মহাপ্রাচীর, আইফেল টাওয়ার অফ ফ্রান্স, গোল্ডেন ব্রিজ অব শিকাগো,
   আগ্রার তাজমহল, নেপালের এভারেস্ট শৃঙ্গ, জার্মানির ব্ল্যাক
   ফরেস্ট, পাকিস্তানের হরপ্পা মহেঞ্জোদারো সভ্যতা, স্পেনের অ্যাজটেক
   সভ্যতা, ইসরাইলের আল-আকসা মসজিদ, ইউরোপের ভ্যাটিকান সিটি, ইতালির
   জলমগ্ন ভেনিস নগরী, গ্রেট বেরিয়ার রিফ, আমেরিকার দক্ষিণ-পশ্চিম
   ব্ল্যাক হিলস, বাংলাদেশের সমুদ্র সৈকত ইত্যাদি পর্যটনের বিশেষ
   দর্শনীয় স্থান।

   বাংলাদেশের পর্যটন শিল্পের সম্ভাবনাঃ

   পর্যটন শিল্পের ক্ষেত্রে বাংলাদেশ একটি সম্ভাবনা- সমৃদ্ধ দেশ।
   বাংলাদেশ প্রাকৃতিক সৌন্দর্যের অপরূপ লীলাভূমি। দিগন্তজোড়া
   সবুজের সমারোহ, শ্যামল- শোভন বন-বনানী, উঁচু-নিচু পাহাড়, সুকণ্ঠি
   পাখির কলকাকলি, দেশ জোড়া রুপালি নদীর বিস্তার, ঋতুতে ঋতুতে রঙ আর
   রুপের অপরুপ বর্ণিল শোভা সবকিছু মিলে এদেশ সৌন্দর্য মহিমায়
   অনন্য। দেশ-বিদেশের ভ্রমণকারীদের পর্যটন সুবিধা দিতে সরকার তাই
   এদেশে গড়ে তুলেছে পর্যটন শিল্প।এ শিল্প এখনো নানা কারণে তেমন
   বিকশিত না হলেও এর সম্ভাবনা প্রচুর, উন্নয়নও অপরিহার্য। সপ্তম
   শতাব্দীতে প্রখ্যাত চৈনিক পরিব্রাজক হিউয়েন সাং বাংলাদেশে ভ্রমণে
   এসে আনন্দে উল্লসিত হয়ে বলেছিলেন-

     A sleeping beauty emarging from mists and water.

   আর এ বর্ণনা সত্য। বাংলাদেশের যেদিকেই তাকানো যায় সবুজ আর
   সবুজ। শহর থেকে আরম্ভ করে গ্রাম-গ্রামান্তরে অরণ্যানী সর্বত্রই যে
   পর্যটনের স্থান। এছাড়াও বাংলাদেশের যে সম্ভাবনাময়ী দিক গুলো
   রয়েছে সেগুলো হলো-

     * পৃথিবীর সর্ববৃহৎ সমুদ্র সৈকত।

     * বিশ্বের অন্যতম বন- সুন্দরবন। সুন্দরবনের অভ্যন্তরীণ ছোট ছোট
       নদী, গাছপালা,হরিণ, জীবজন্তু মানুষকে কাছে টানে।এছাড়াও দেশ
       জুড়ে রয়েছে অসংখ্য পাহাড়-টিলা, চা- বাগান যা বিশ্বের অনেক
       দেশেই নেই। এসব জিনিস সহজেই পর্যটকদেরকে আরো কাছে টানে।

     * প্রত্নতাত্ত্বিক নিদর্শনাদি পর্যটকদের জন্য অন্যতম আকর্ষণীয়
       বিষয়।যেমন- পাহাড়পুর, মহাস্থানগড় প্রভৃতি স্থান।

     * অসংখ্য ধর্মীয় তীর্থস্থান পর্যটকদের জন্য আকর্ষণ এর বিষয়।
       যেমন- সিলেটের হযরত শাহজালালের মাজার, চট্টগ্রামের রাউজানের
       মহামুনি বিহার প্রভৃতি।

     * মাধবকুণ্ড ঝর্ণাধারা হতে পারে অন্যতম আকর্ষণীয় স্থান।

     * সিলেটের জাফলং পর্যটকদের জন্য অন্যতম আকর্ষণীয় বিষয়।

     * উপজাতীয় জীবনধারা, সাধারণ মানুষের জীবনধারা, এসবও হতে পারে
       পর্যটনের অন্যতম আকর্ষণ।

   বাংলাদেশ পর্যটন শিল্পের সমস্যাঃ

   পর্যটন শিল্পখাতে আমাদের অবস্থা অনেকটাই অনুল্লেখযোগ্য। যথেষ্ট
   সম্ভাবনা থাকা সত্ত্বেও দেশের পর্যটন শিল্পের আয় ক্রমেই সংকুচিত
   হয়ে আছে। পর্যটকদের যাতায়াতের জন্য আমাদের যোগাযোগ ব্যবস্থা
   উন্নত নয়। পর্যটকরা স্বাভাবিকভাবেই চান স্বল্প সময় ও কম খরচে
   নিরাপদ ভ্রমণ। এখনো পর্যটন স্পটসমূহে উন্নত হোটেল ও উন্নত খাবারের
   ব্যবস্থা নিশ্চিত করা যায়নি। পর্যটকরা বাংলাদেশে প্রায়ই হয়রানি
   ও ছিনতাইয়ের শিকার হন। নিরাপত্তার নিশ্চয়তা না থাকলে পর্যটক
   ক্রমেই কমে যাবে। এখন পর্যন্ত কোন শহরকে আমরা পর্যটন নগরী হিসেবে
   ঘোষণা করতে পারিনি। আমাদের বেশিরভাগ পর্যটন কেন্দ্র গড়ে তোলা
   হয়েছে উপযুক্ত পরিকল্পনা ছাড়াই। আমাদের আর্থ-সামাজিক, রাজনৈতিক
   অবস্থা প্রায়ই পর্যটকদের অনুকূলে থাকে না। ছিনতাই, রাহাজানি,
   সন্ত্রাস, হরতাল, বিক্ষোভ- মিছিল স্বাভাবিক জীবনযাত্রা কে যেখানে
   ব্যাহত করে, সেখানে পর্যটকদের অর্থ খরচ করে বেড়ানোর উৎসাহ
   হারিয়ে ফেলাই স্বাভাবিক। এছাড়াও আছে-

   ১। রাজনৈতিক অস্থিরতা

   রাজনৈতিক অস্থিরতা বাংলাদেশের পর্যটন শিল্পের বিকাশে সবচেয়ে বড়
   বাধা। ১৯৭১ সালের স্বাধীনতা যুদ্ধ পরবর্তী কাল থেকে আরম্ভ করে
   অদ্যাবধি আমাদের দেশে গণতান্ত্রিক সংস্কৃতি গড়ে ওঠেনি।

   ২। অবকাঠামোগত দুর্বলতা

   পর্যটন শিল্পে অবকাঠামোগত দিক থেকে অনেক দুর্বলতা রয়েছে। এদেশের
   পরিবহন ব্যবস্থা মান্ধাতার আমলের। তাছাড়া যোগাযোগ
   ব্যবস্থাও অত্যন্ত দুর্বল।রাস্তাঘাট সংকীর্ণ, ভঙ্গুর এবং সর্বত্র
   যানজট। পর্যটন কেন্দ্রগুলো অনুন্নত ও অবহেলিত।

   ৩। উন্নত সেবা এবং তথ্যের অভাব

   বাংলাদেশের পর্যটন শিল্প বিকাশের ক্ষেত্রে উন্নত সেবা এবং তথ্যের
   অনেক অভাব রয়েছে। এখানে দক্ষ, শিক্ষিত এবং মার্জিত জনবলের
   পাশাপাশি দ্রুত তথ্য প্রাপ্তির ক্ষেত্রেও অসুবিধা রয়েছে।

   ৪।সামাজিক সমস্যা

   বিদেশি পর্যটকদের সংস্কৃতিকে এ দেশে অনেকেই সহজভাবে নিতে পারে না।
   তাদের প্রতি, দুর্ব্যবহার, নেতিবাচক মনোভাব অনে্কেই পোষণ  করে
   থাকে। অনেক সময় পর্যটকেরা দুষ্ট লোকের পাল্লায় পড়ে ক্ষতিগ্রস্ত
   হন। এগুলো পর্যটন শিল্পের বিকাশের ক্ষেত্রে অন্যতম প্রধান
   অন্তরায়।

   পর্যটন শিল্পের গুরুত্ব ও বাংলাদেশঃ

   পর্যটন শিল্প বিশ্বের এক অন্যতম বৃহৎ শিল্প। বাংলাদেশের
   অর্থনীতিতে পর্যটনশিল্প নানাভাবে অবদান রাখতে পারে। বৈদেশিক
   মুদ্রা অর্জনে এই শিল্প একটি গুরুত্বপূর্ণ মাধ্যম। তাছাড়া পর্যটন
   শিল্পের কারণে ব্যাপক কর্মসংস্থানের সুযোগ সৃষ্টি ও বেকারত্ব দুর
   হচ্ছে। কুটির শিল্প ও মাঝারি শিল্পের উন্নয়ন হচ্ছে। বৈচিত্র্যময়
   অর্থনৈতিক কর্মকাণ্ড তৈরি হচ্ছে।

   বিশ্ব অর্থনীতির পাশাপাশি বাংলাদেশের অর্থনীতিতে পর্যটন
   শিল্প অত্যন্ত গুরুত্বপূর্ণ ভূমিকা পালন করে যাচ্ছে। বাংলাদেশের
   পর্যটন শিল্প বিকাশের ক্ষেত্রে শুধু সরকারি উদ্যোগই যথেষ্ট নয়,
   বেসরকারি বিনিয়োগকারীদেরও এগিয়ে আসতে হবে। পর্যটন শিল্প আমাদের
   বেকারত্ব দূরীকরণসহ, জাতীয় আয় বৃদ্ধি, সরকারি রাজস্ব আয়
   বৃদ্ধি, বৈদেশিক মুদ্রা অর্জন, অপ্রচলিত পণ্য রপ্তানি, অবকাঠামোগত
   উন্নয়ন, প্রাকৃতিক সম্পদ উন্নয়ন, বৈদেশিক বিনিয়োগ, আন্তর্জাতিক
   সম্প্রীতি সৃষ্টি প্রভৃতি ক্ষেত্রে গুরুত্বপূর্ণ ভূমিকা পালন
   করছে।

   বৈদেশিক মুদ্রা অর্জনে পর্যটন শিল্পঃ

   একথা অনস্বীকার্য যে, বৈদেশিক মুদ্রা অর্জনে পর্যটনশিল্প এক
   গুরুত্বপূর্ণ মাধ্যম। থাইল্যান্ড, কাশ্মীর, ইন্দোনেশিয়া,
   তিউনিশিয়াসহ বিশ্বের বহু দেশে বৈদেশিক মুদ্রা অর্জনের একমাত্র পথ
   হলো পর্যটন শিল্প। বাংলাদেশে যেখানে রপ্তানি পণ্য খুবই কম,
   বৈদেশিক মুদ্রা অর্জনের কোনো উৎসই যেখানে শক্তিশালী নয়;
   সেক্ষেত্রে পর্যটন শিল্প বৈদেশিক মুদ্রা অর্জনে একটি বিরাট উৎস
   হতে পারে।

   দেশীয়দের পাশাপাশি বিদেশিদের দৃষ্টি আকর্ষণঃ

   সারা বিশ্বজুড়েই এখন পর্যটন ব্যবস্থা নিয়ে ঘোরতর প্রতিযোগিতা
   চলছে। আয় বাড়াতে চাইলে আমাদেরও সেই প্রতিযোগিতায় সত্যিকারের
   প্রতিযোগীর মতো শামিল হয়ে পর্যটক আকর্ষণ করতে হবে। এজন্য অর্থ,
   মেধা ও অভিজ্ঞতাকে পুঁজি খাটিয়ে এই সম্ভাবনাময় শিল্পটিকে সবদিক
   থেকে আকর্ষনীয় করে তুলবার পদক্ষেপ নিতে হবে। পর্যটকদের আকৃষ্ট
   করার জন্য বিভিন্ন দেশ তাদের অতীত কীর্তি ও ঐতিহাসিক নিদর্শন
   শুধু সাজিয়েই তোলে নি, পর্যটকদের চাহিদা অনুযায়ী নতুন নতুন
   পর্যটন কেন্দ্রও গড়ে তুলেছে। ফলে এই সমস্ত কেন্দ্রে দেশি বিদেশি
   পর্যটকদের খুব ভীড় পরিলক্ষিত হয়। আমাদের লক্ষ্য রাখতে হবে, দেশের
   সাধারণ জনগণ অল্প ব্যয়ে পর্যটন কেন্দ্রগুলোতে যেন পরিদর্শন করতে
   পারে। পর্যটন সম্পর্কে স্পষ্ট কোনো নীতি ও উন্নয়ন কর্মসূচিও
   আমাদের নেই। এর ফলে দেশে পর্যটন শিল্পের অগ্রগতি বা দেশে পর্যটন
   কেন্দ্র গড়ে উঠছে না। তাই আমরা বৈদেশিক মুদ্রা থেকে বঞ্চিত
   হচ্ছি। অনেক দেশে দেখা যায়, রাজস্ব আয় এর অন্যতম উৎস হিসেবে
   তারা পর্যটন কে নির্বাচন করে দিয়েছে এবং তা তাদের সুপরিকল্পিত
   ফলে অনেকখানি সফল হয়েছে। অথচ আমরা যে তিমিরে ছিলাম সেই তিমিরেই
   আছি। কিন্তু এ অবস্থার অবসান ঘটিয়ে পর্যটনে দেশী-বিদেশী সকল
   ধরনের পর্যটকদের আকর্ষণের ব্যবস্থা গ্রহণ করতে হবে।

   বাংলাদেশের পর্যটন শিল্পের বিকাশে করণীয়ঃ

   বাংলাদেশের পর্যটন শিল্পের বিকাশের জন্য সব ধরনের প্রতিবন্ধকতা
   অবশ্যই দূর করতে হবে। সর্বপ্রথমে দেশে স্থিতিশীল গণতান্ত্রিক
   রাজনৈতিক পরিবেশ সৃষ্টি করতে হবে। দেশের যোগাযোগ ব্যবস্থা
   উন্নয়নের পাশাপাশি পর্যটকদের জন্য উন্নত পরিবহনের ব্যবস্থা করতে
   হবে। এ ক্ষেত্রে সরকারের পাশাপাশি বেসরকারি উদ্যোক্তাদের ও
   প্রয়োজনীয় পদক্ষেপ নিয়ে এগিয়ে আসতে হবে। এদেশে পর্যটন শিল্প
   বিকাশে নিম্নলিখিত ব্যবস্থা গ্রহণ করা যেতে পারে-

   প্রথমত,

   পৃথিবীর দীর্ঘতম সমুদ্রসৈকত কক্সবাজার সি-বিচের যোগাযোগ ও
   নিরাপত্তা ব্যবস্থা আরও উন্নত করতে হবে। কক্সবাজারকে পর্যটন শহর
   হিসেবে ঘোষণা করে এর অবকাঠামোগত মান উন্নয়ন করতে হবে। তাছাড়া
   কুয়াকাটা সমুদ্র সৈকত পর্যটকদের জন্য একটি আকর্ষণীয় পর্যটন
   স্পট। উন্নত সড়ক ব্যবস্থা, বিমানবন্দরে স্থাপন এবং উন্নত হোটেল ও
   বন্দর সৃষ্টি করে এখানে পর্যটক আকৃষ্ট করার ব্যবস্থা গ্রহণ করতে
   হবে। এছাড়া সুন্দরবন ভ্রমণের জন্য বিদেশিদের আকর্ষণ করতে
   সুন্দরবন ওয়াইল্ড লাইফ পর্যবেক্ষণের নিরাপত্তা নিশ্চিত করতে হবে।

   দ্বিতীয়ত,

   পর্যটন শিল্প বিকাশের জন্য বেসরকারি উদ্যোগকে উৎসাহিত করা যেতে
   পারে। প্রধান প্রধান শহরে এবং ঐতিহাসিক গুরুত্বপূর্ণ স্থানগুলোতে
   বেসরকারি পর্যটন উদ্যোগকে উৎসাহিত করে বেশি সংখ্যক দর্শকের আগমন
   ঘটানো যেতে পারে। বর্তমান বিশ্ব প্রযুক্তির ধারা আন্দোলিত। এর
   ব্যাপক ব্যবহার প্রাকৃতিক সৌন্দর্যের লীলাভূমি বিভিন্ন স্থানকে
   জানা ও সহজে অবলোকন করার সুযোগ করে দেয়।জাতীয় নীতিমালা অনুযায়ী
   ব্যাপকভাবে পর্যটনখাতের উন্নয়নে সরকারি উদ্যোগের পাশাপাশি
   বেসরকারি উদ্যোগক্তাদের আহ্বান জানানো উচিত।

   তৃতীয়ত,

   পর্যটন বিষয়ে প্রশিক্ষণের ব্যবস্থা গ্রহণ করা যেতে পারে।হোটেল
   সার্ভিস,রান্নার গাইড,বিদেশীদের সাথে কন্ডাক্ট ইত্যাদি বিষয়ে
   যুবকদের প্রশিক্ষণের ব্যবস্থা গ্রহণ করলে তা পর্যটন শিল্পের
   বিকাশে সহায়তা করবে এবং যুবকদের কর্মসংস্থানেরও ব্যবস্থা হবে।

   চতুর্থত,

   বিপুল প্রচারের ব্যবস্থা করে বাংলাদেশের পর্যটন শিল্পকে আরো
   আকর্ষণীয় ও গতিশীল করা যেতে পারে।বিদেশীদের কাছে বাংলাদেশের
   ভাবমূর্তি বৃদ্ধি করতে হবে।দেশে একটি স্থিতিশীল পরিবেশ থাকলে,
   যানজট- হরতাল- অবরোধ না থাকলে, চলা- ফেরা এবং ভ্রমণে ব্যাপক
   নিরাপত্তা ব্যবস্থা থাকলে এর ইতিবাচক প্রভাব নিশ্চিতভাবে পর্যটনের
   উপর পড়বে।পর্যটকদের সঙ্গে প্রতিটি নাগরিকের সম্পর্ক হবে অকৃত্রিম,
   বন্ধুত্বপূর্ণ, অতিথিপরায়ণ এবং আচরণ হবে অতি আপনজনের মতো, যেন
   বাংলাদেশ সম্পর্কে একটি ভালো ধারণা নিয়ে বিদেশীরা ফিরে যেতে
   পারে।

   উপসংহারঃ

   অর্থনৈতিক অবদানের পাশাপাশি সামাজিক, রাষ্ট্রীয়, আন্তর্জাতিক,
   ঐতিহাসিক ও সাংস্কৃতিক পর্যায়ে ভ্রাতৃত্ব ও সমঝোতা প্রতিষ্ঠায়
   পর্যটন শিল্পের অবদান অপরিসীম।আমাদের দেশের ভৌগোলিক অবস্থান,
   জলবায়ু, নৈসর্গিক দৃশ্য সবই পর্যটন শিল্পের অনুকুলে।এখন শুধু
   প্রয়োজন সুস্থ- স্থিতিশীল রাজনৈতিক পরিবেশ এবং দেশপ্রেম।পাশাপাশি
   নিসর্গ- সমৃদ্ধ সুন্দর বাংলাদেশকে পর্যটনের জন্য আকর্ষণীয় করে
   বিশ্ববাসীর সামনে তুলে ধরতে হবে।পর্যটন যে একটি সম্ভাবনাময় শিল্প,
   সেটা বিবেচনায় রেখে এই শিল্পে দেশি- বিদেশী, সরকারি-বেসরকারি
   বিনিয়োগ করতে হবে।অবকাঠামোগত উন্নয়ন সাধনার মাধ্যমে অধিক বৈদেশিক
   মুদ্রা অর্জন এবং কর্মসংস্থানের সুযোগ সৃষ্টি করে আর্থ-সামাজিক
   উন্নয়নের ব্যাপারে সংশ্লিষ্ট সকলকে সচেতন হতে হবে।"
বাংলাদেশের পর্যটন শিল্পের ভবিষ্যৎ,"ভূমিকা

   বাংলাদেশ একটি প্রাচীন দেশ। প্রাচীনত্বের গরিমায় বাংলা সারা
   বিশ্বে পরিচিত। বিভিন্ন সময় বিভিন্ন রাজা বাদশাহর পৃষ্ঠপোষকতায়
   এদেশের কৃষ্টি ও সংস্কৃতি দারুণভাবে উন্নতি লাভ করেছে। দেশের
   সমৃদ্ধ ঐতিহ্য ও ইতিহাস বিদেশে পর্যটকদের আকর্ষণ করে দেশের জন্য
   আর্থিক সমৃদ্ধি আনয়ন করেছে। বর্তমানে পর্যটনকে শিল্প হিসেবে
   চিহ্নিত করা হয়েছে। কারণ বাংলাদেশের পর্যটন শিল্পের ব্যাপক
   সম্ভাবনা বর্তমান।


বাংলাদেশের পর্যটন স্থান

   নীচে বাংলাদেশের উল্লেখযোগ্য পর্যটন স্থানগুলোর বিবরণ দেওয়া হলো-

   ১। কক্সবাজার ও কুয়াকাটা সমুদ্র সৈকত : বিশ্বের বৃহত্তম সমুদ্র
   সৈকতের অবস্থান বাংলাদেশের কক্সবাজারে। যার দৈর্ঘ্য প্রায় ১২০
   কিলোমিটার। আরও রয়েছে দক্ষিণ অঞ্চলের কুয়াকাটা সমুদ্র সৈকত। যেখান
   থেকে দেখা যায় সূর্যোদয় ও সূর্যাস্তের নয়নাভিরাম দৃশ্য।

   ২। সেন্টমার্টিন : আমাদের আছে জগদ্বিখ্যাত প্রবালদ্বীপ
   সেন্টমার্টিন। বাংলাদেশের মূল ভূখন্ড থেকে বিচ্ছিন্ন একটি
   প্রবালদ্বীপের নামই সেন্টমার্টিন। নারকেল গাছে ঘেরা যার সৈকত। এর
   আরেক নাম নারিকেল জিঞ্জিরা।

   ৩। রাঙামাটি ও বান্দরবান : পাহাড়-পর্বত ঘেরা বান্দরবান, রাঙামাটির
   সবুজ বনানীতে অপরূপ সৌন্দর্য সহসাই মনকে আকৃষ্ট করে। ছোটবড়
   পাহাড়ের মাঝ দিয়ে বয়ে যাওয়া পাহাড়ি নদী, ঝরনা আন হ্রদের অপার
   নান্দনিকতা যেকোনো মানুষকে বার বার হাতছানি দিয়ে ডাকে। পাহাড়ি
   উপজাতিদের কৃষ্টি, সংস্কৃতি ও জীবনযাত্রার বর্ণাঢ্য রূপ মুগ্ধ করে
   পর্যটন প্রিয়দের।

   ৪। সুন্দরবন : বাংলাদেশেই অবস্থিত পৃথিবীর বৃহৎ ম্যানগ্রোভ বন যার
   নাম সুন্দরবন। খাল, নদী, সাগর দ্বারা বেষ্টিত সুন্দরবনের জলে
   কুমির আর ডাঙায় বাঘ। সে বাঘ ভুবন বিখ্যাত রয়েল বেঙ্গল টাইগার নামে
   অভিহিত। সুন্দরবনে অবস্থানকালে পর্যটকদের ঘুম ভাঙবে অগণিত পাখির
   কলকলানিতে যা একজন পর্যটককে স্বপ্নিল আবেশে মুগ্ধ করতে পারে।

   ৫। চা বাগান ও জলপ্রপাত : সিলেট অঞ্চলের চা বাগানগুলোও বেশ
   সৌন্দর্যমন্ডিত। যা পর্যটকদের আকর্ষণ করতে পারে। জাফলংয়ের
   জলপ্রপাত, ছাতকের পাথর কেয়ারী নয়নভোলানো স্থান। এছাড়া তামাবিল,
   চট্টগ্রামে ফয়েজ লেক, বঙ্গবন্ধু সেতু ইত্যাদি পর্যটনের স্থান
   হিসেবে বেশ সমাদৃত।

বাংলাদেশের অর্থনৈতিক উন্নয়নে পর্যটন শিল্পের গুরুত্ব

   বাংলাদেশের অর্থনীতিতে পর্যটন শিল্প নানাভাবে অবদান রাখতে পারে।
   বাংলাদেশের এমনিতেই রপ্তানি কম। বৈদেশিক মুদ্রা অর্জনের কোনো খাতই
   তেমন শক্তিশালী নয়। এই প্রেক্ষাপটে উপযুক্ত পদক্ষেপ নিলে পর্যটনের
   মতো ‘অদৃশ্য রপ্তানি পণ্য’ খাতে বাংলাদেশ প্রচুর বৈদেশিক মুদ্রা
   উপার্জন করতে পারে। পর্যটন শিল্প বিকাশের ক্ষেত্রে বাংলাদেশে
   বিরাজমান সমস্যাগুলো হলো-

   ১। অবকাঠামোগত দুর্বলতা : এই খাতের অবকাঠামো মারাত্মকভাবে দুর্বল।
   পরিবহণ ব্যবস্থা মান্ধাতার আমলের। যোগাযোগ ব্যবস্থার উন্নতি
   সত্ত্বেও এখনও রয়েছে অনেক দুর্বলতা। রাস্তাঘাট সংকীর্ণ, অনেক
   জায়গায় বিপজ্জনক। প্রায়শই যানজটে অযথা সময় ও শক্তি নষ্ট হয়।
   পর্যাপ্ত আধুনিক হোটেল ও মোটেল নেই। পর্যটন কেন্দ্রগুলোও অবহেলিত।
   এগুলোর সুপরিকল্পিত আধুনিকায়ন ও শুল্কমুক্ত বিপণির অভাবও
   এক্ষেত্রে বড় বাধা।

   ২। রাজনৈতিক অস্থিরতা : দেশে গণতান্ত্রিক রাজনৈতিক সংস্কৃতি গড়ে
   না ওঠায় রাজনৈতিক অস্থিরতা দেশের পর্যটন শিল্প বিকাশে বড় সমস্যা
   হয়ে থাকছে। ঘন ঘন হরতাল, যখন তখন যথেষ্ট ভাঙচুরের কারণে স্বাভাবিক
   জীবন ব্যাহত হয় এবং পর্যটকরা নিরাপত্তাহীনতায় ভোগেন। ফলে বিদেশি
   পর্যটকরা এদেশে ভ্রমণে বিশেষ উৎসাহ বোধ করেন না।

   ৩। উন্নত সেবা ও তথ্যের অভাব : দক্ষ, মার্জিত জনবলের অভাব শিল্পের
   একটা বড় সমস্যা। সেই সঙ্গে রয়েছে উন্নত ও দ্রুত তথ্য আদানপ্রদানের
   ক্ষেত্রে কার্যকর ব্যবস্থার অভাব।

   ৪। সামাজিক বাধা : বিদেশি পর্যটকদের সাংস্কৃতিকে এদেশে অনেকেই সহজ
   ও স্বাভাবিকভাবে মেনে নিতে পারেন না। অনেকেই তাদের সঙ্গে
   দুর্ব্যবহার করেন। অনেকেই তাদের সম্পর্কে পোষণ করেন নেতিবাচক
   মনোভাব। অনেক সময় পর্যটকরা দুষ্টলোকের পাল্লায় পড়ে ক্ষতিগ্রস্থও
   হন। এগুলোও এ শিল্পের বিকাশে সমস্যা হয়ে আছে।

   ৫। প্রচারের অভাব : আজকে আমরা বিভিন্ন টিভি চ্যানেল, বিবিসি,
   সিএনএন, ডিসকভারি, ন্যাশনাল জিওগ্রাফির মাধ্যমে পৃথিবীর বিভিন্ন
   অঞ্চলে সমাজ, সংস্কৃতি, ঐতিহ্যসহ প্রাকৃতিক রূপ অবলোকন করে থাকি।
   কিন্তু এক্ষেত্রে বাংলাদেশের তেমন কোনো প্রচার নেই বললেই চলে।

   ৬। নিরাপত্তার অভাব : রাজনৈতিক অস্থিতিশীলতা, চুরি, ছিনতাই,
   হত্যা, রাহাজানি, সহিংসতা, পর্যটকদের চলাফেরার ক্ষেত্রে
   প্রতিবন্ধক।


পর্যটন শিল্প বিকাশে করণীয়

   বাংলাদেশে পর্যটন শিল্পের ভবিষ্যৎ অত্যান্ত সম্ভাবনাময়। এই
   শিল্পের বিকাশে প্রথমেই সচেষ্ট হতে হবে রাজনৈতিক অস্থিতিশীলতা
   নিরসনে জাতীয় ঐক্যমত প্রতিষ্ঠায়। পাশাপাশি পর্যটন শিল্পের বিকাশের
   জন্য চাই প্রয়োজনীয় অবকাঠামোগত উন্নয়ন ও সংস্কার। চাই
   স্বল্পমেয়াদি ও দীর্ঘমেয়াদি উন্নয়ন পরিকল্পনা। আকর্ষণীয়
   এলাকাগুলোর পরিকল্পিত নান্দনিক উন্নয়ন যেমন প্রয়োজন তেমনি প্রয়োজন
   পর্যটন কর্মীদের উপযুক্ত প্রশিক্ষণ। পর্যটন সংক্রান্ত নানা বিষয়ে
   প্রয়োজন তথ্যপূর্ণ আকর্ষণীয় প্রচার। এই শিল্পের বিকাশের জন্য
   পাশাপাশি নিশ্চিত করতে হবে পর্যটকদের নিরাপত্তা। বিভিন্ন দেশের
   মতো পর্যটকদের বাড়তি সুবিধা দিতে হবে। প্রয়োজনে ভর্তুকি দিয়ে
   পর্যটন শিল্পের উন্নয়ন করতে হবে। সৈকতে রাখতে হবে বিভিন্ন
   বিনোদনের ব্যবস্থা, ব্যবহার করতে হবে আধুনিক বৈজ্ঞানিক প্রযুক্তি।
   প্রতিটি ঐতিহাসিক স্থানসহ অন্যান্য দৃষ্টিনন্দন স্থানকে পর্যটনের
   আওতায় এনে সমৃদ্ধ করতে হবে।


উপসংহার

   পর্যটন শিল্পে বাংলাদেশের প্রচুর সম্ভাবনা রয়েছে। বাংলাদেশের
   পর্যটন শিল্পকে আরো উন্নত করার জন্য দ্রুত পদক্ষেপ নেওয়া প্রয়োজন।
   ৭ম শতকে চৈনিক পরিব্রাজক হিউয়েন-সাং বাংলাদেশ ভ্রমণে এসে
   উচ্ছ্বসিত প্রশংসা করেছিলেন। এই উচ্ছ্বসিত প্রশংসাকে সর্বদা ধরে
   রাখার মাধ্যমে পর্যটন শিল্পের বিকাশের দায়িত্ব আমাদের। সরকারের
   পাশাপাশি আমরা বেসরকারি উদ্যোগে বিকাশ ঘটাতে পারি পর্যটন শিল্পের।
   আমরা সম্মিলিতভাবে যদি প্রচেষ্টা চালাই তাহলে অচিরেই পর্যটন
   শিল্পে বাংলাদেশ বিশ্বের দরবারে স্থান করে নিবে।"
বাংলাদেশের পর্যটন শিল্প,"(সংকেত: ভূমিকা; পর্যটনের সংজ্ঞা; বাংলাদেশের পর্যটন কেন্দ্র; বাংলাদেশের পর্যটন শিল্পের অর্থনৈতিক গুরুত্ব; বাংলাদেশের পর্যটন শিল্পের সমস্যাসমূহ; বাংলাদেশের পর্যটন শিল্পের উন্নয়নে করণীয়; উপসংহার।)
ভূমিকাঃ বিনোদনের উৎস হিসেবে মানুষ যতগুলো মাধ্যম বেছে নেয় ভ্রমণ তার মধ্যে অন্যতম। আর ভ্রমণ পিপাসু মানুষের নিত্য চাহিদার উপর ভিত্তি করে পৃথিবী জুড়ে গড়ে উঠেছে হাজারো পর্যটন কেন্দ্র। সময়ের সাথে তাল মিলিয়ে পর্যটন কেন্দ্রগুলোকে আয়ের অন্যতম উৎস হিসেবে প্রতিষ্ঠা করার অবিরাম চেষ্টা চলছে। আর এই চিন্তা চেতনা থেকেই পর্যটন গড়ে উঠেছে শিল্প হিসেবে। বাংলাদেশ প্রাকৃতিক সৌন্দর্যের লীলাভূমি। প্রাচীনকাল থেকেই এ দেশে পর্যটকদের আগমন আজও ইতিহাসে চিরস্মরণীয় হয়ে আছে। বর্তমান সময়ে বাংলাদেশের জাতীয় আয়ের অন্যতম একটি উৎস হয়ে দাঁড়িয়েছে পর্যটন শিল্প।
পর্যটনের সংজ্ঞাঃ অল্প কথায় বা নির্দিষ্ট কিছু মানদন্ডের আলোকে পর্যটনকে সংজ্ঞায়িত করা কঠিন। কারণ একেকজনের দৃষ্টিতে পর্যটন একেক রকম। সহজ কথায়, পার্থিব সৌন্দর্য উপভোগ করার উদ্দেশ্যে মানুষের দর্শনীয় স্থানে অবস্থান এবং এর সাথে সম্পর্কযুক্ত কর্মকা-কে পর্যটন বলে। পর্যটনকে কেন্দ্র করে যখন অর্থনীতি আলাদা একটি গতি পায় তখন তাকে বলে পর্যটন শিল্প। আন্তর্জাতিক পর্যটন বিশেষজ্ঞ সংস্থার সংজ্ঞানুযায়ী ‘পর্যটন হলো কোনো উপার্জনমূলক কাজে যুক্ত নয় এবং স্থায়ীভাবে বসতি গড়ে না এমন ব্যক্তির ভ্রমণ এবং কোথাও থাকা থেকে উৎসারিত প্রপঞ্চ এবং সম্পর্কের সমষ্টি।’
বাংলাদেশের পর্যটন কেন্দ্রঃ নানা নান্দনিক সৌন্দর্যের কেন্দ্র হলো বাংলাদেশ। এদেশের পর্যটন কেন্দ্রগুলো নানা বৈচিত্র্যের সমাহার। কোনোটি ঐতিহাসিকভাবে গুরুত্বপূর্ণ কোনোটি প্রাকৃতিক সৌন্দর্যের জন্য বিখ্যাত আবার কোনোটি ধর্মীয় ঐতিহ্যের নান্দনিক স্মারক হয়ে পর্যটকদের দৃষ্টি আকর্ষণ করছে। বাংলাদেশ এমন একটি দেশ যে দেশ, ঐতিহ্যগত, সাংস্কৃতিক, ঐতিহাসিক এবং আত্মিক সকল সম্পদ দিয়েই সমৃদ্ধ। এ কারণে সুদূর প্রাচীনকাল থেকেই বাংলাদেশে পর্যটকদের আগমন ঘটছে। ইতিহাস খ্যাত পর্যটক ফা হিয়েন, হিউয়েন সাং, ইবনে বতুতার পর্যটক হয়ে আসার কাহিনী সবার জানা। বাংলাদেশে পর্যটন কেন্দ্রগুলো বৈচিত্র্যময় হওয়ার কারণে পর্যটকদের মধ্যেও বৈচিত্র্য লক্ষ্য করা যায়। নিম্নে বাংলাদেশের পর্যটন কেন্দ্রগুলোর নাম, অবস্থান ছকের সাহায্যে তুলে ধরা হলো-
পর্যটন কেন্দ্রের নাম বিখ্যাত হওয়ার কারণ  অবস্থান
১. সুন্দরবন পৃথিবীর সর্ববৃহৎ ম্যানগ্রোভ বন। খুলনা
২. কক্সবাজার  পৃথিবীর দীর্ঘতম সমুদ্র সৈকত।  কক্সবাজার
৩. সেন্টমার্টিন দ্বীপ বাংলাদেশের একমাত্র সামুদ্রিক প্রবাল দ্বীপ। কক্সবাজার


৪. কুয়াকাটা  এক জায়গায় থেকে সূর্যোদয় এবং সূর্যাস্ত দেখার জন্য বিখ্যাত স্থান।  পটুয়াখালী


৫. মহাস্থানগড় প্রাচীন এবং প্রত্মতাত্বিক নিদর্শনের জন্য বিখ্যাত। বগুড়া
৬. সোনরগাঁও লোকশিল্পের জন্য বিখ্যাত। নারায়ণগঞ্জ
৭. পাহাড়পুর/সোমপুর বিহার বৌদ্ধ সভ্যতার নিদর্শনের জন্য বিখ্যাত। নওগাঁ
৮. মাধবকুন্ড বাংলাদেশের একমাত্র প্রাকৃতিক জলপ্রপাত। সিলেট


৯. শিলাইদহ বিশ্বকবি রবীন্দ্রনাথ ঠাকুর জীবনের অনেকাংশ কাটিয়েছেন এই স্থানে। এখানে তার কুঠিবাড়ি রয়েছে। কুষ্টিয়া


১০. ষাটগম্ভুজ মসজিদ মধ্যযুগে ইসলামী সংস্কৃতির গঠন প্রণালী ও স্থাপত্য কৌশলে এটি একটি অনন্য সৃষ্টি। বাগেরহাট
১১. সীতাকোট বিহার প্রাচীন বৌদ্ধ বিহার।  দিনাজপুরs
১২. ময়নামতি প্রত্নতাত্মিক স্থান  কুমিল্লা

বাংলাদেশের পর্যটন শিল্পের অর্থনৈতিক গুরুত্বঃ বর্তমান সময়ের দ্রুত বিকাশমান একটি শিল্প হলো পর্যটন শিল্প। এ শিল্প তার বহুমাত্রিক বৈচিত্র্যের জন্য বিশ্বের বিভিন্ন দেশের শীর্ষ বৈদেশিক মুদ্রা অর্জনকারী খাতে পরিণত হয়েছে। প্রতিবছর বাংলাদেশে পর্যটন শিল্পে উপার্জন বাড়ছে। বাংলাদেশ ব্যাংকের তথ্যমতে ১৯৯৯ সালে পর্যটন খাত থেকে বাংলাদেশের আয় হয়েছিল ২৪৫ কোটি ১৯ লাখ টাকা। এটি বেড়ে গিয়ে ২০০৮ সালে ৬১২ কোটি ৪৫ লাখ ২০ হাজার টাকায় দাঁড়ায়। বাংলাদেশের GDP-এর প্রায় ২ শতাংশ আসে পর্যটন খাত থেকে। পর্যটন শিল্পে প্রায় দশ লাখ মানুষের কর্মসংস্থান হয়েছে। ২০১২ সালে মোট জিডিপির ৪.৩ শতাংশ এসেছে পর্যটন খাত থেকে টাকার অংকে যা প্রায় ৩৯ হাজার ৮০ কোটি টাকা। এ ছাড়া কেবল ২০১২ সালেই পর্যটন খাতের সাথে জড়িত ছিল ১২ লাখ ৮১ হাজার ৫০০ জন কর্মকর্তা-কর্মচারী। যা মোট চাকরির ১.৮ শতাংশ। (সুত্রঃ WOTTC Report 2012)

বাংলাদেশ পর্যটন শিল্পের সমস্যাসমূহঃ বাংলাদেশের অর্থনীতির বড় নিয়ামক পর্যটন শিল্প নানামুখী সমস্যায় জর্জরিত। বিভিন্ন কারণে বাংলাদেশে পর্যটন শিল্পের সুষ্ঠু বিকাশ হচ্ছে না। বাংলাদেশের পর্যটন শিল্পের সমস্যাগুলো হলো-


১) রাজনৈতিক অস্থিরতাঃ বাংলাদেশের রাজনৈতিক অস্থিরতাই পর্যটন শিল্পের জন্য বড় হুমকি। বিভিন্ন সময় বাংলাদেশে রাজনৈতিক অঙ্গন উত্তপ্ত থাকার কারণে এ দেশের পর্যটন শিল্পের বিকাশ বাধাগ্রস্ত হয়।


২) যোগাযোগ এবং অবকাঠামোগত সমস্যাঃ পর্যটন কেন্দ্রগুলোতে যাওয়ার মতো যেমন আরামদায়ক যোগাযোগ ব্যবস্থার অভাব ঠিক তেমনি সেখানকার আবাসন ব্যবস্থাও ভালো নয়। তাই পর্যটন কেন্দ্রগুলো আকর্ষণীয় হলেও পার্যটকরা যাওয়ার আগ্রহ হারিয়ে ফেলে।
৩) আকর্ষণীয় প্রচারণার অভাবঃ পর্যটন কেন্দ্রগুলোর সৌন্দর্য নিয়ে আকর্ষণীয় প্রচারণা চালানো হয় না। ফলে সৌন্দর্য পিপাসু মানুষ এসব আকর্ষণীয় স্থান সম্পর্কে জানতে পারে না।
৪) দক্ষ গাইডের অভাবঃ বিদেশি পর্যটকদেরকে পথ দেখানো থেকে শুরু করে পর্যটন কেন্দ্র সম্পর্কিত ইতিহাস ঐতিহ্যের সাথে পরিচয় করিয়ে দেওয়ার জন্য যে দক্ষ গাইডের প্রয়োজন বাংলাদেশে তার বড়ই অভাব। দোভাষী গাইডের সংখ্যা যতো বৃদ্ধি করা যাবে বাংলাদেশে ততো বেশি বিদেশি পর্যটক আসবে।
৫) সরকারি উদ্যোগের অভাবঃ বাংলাদেশের সরকার পর্যটনের মতো একটি গুরুত্বপূর্ণ খাতকে সব সময়ই অবহেলা করে এসেছে। পর্যটন কেন্দ্রগুলোর ব্যবস্থাপনা এবং নিরাপত্তা নিশ্চিত করা সরকারের অগ্রাধিকার তালিকায় থাকার কথা থাকলেও স্বাধীনতার ৪৩ বছর পরেও তা সম্ভব হয়নি।
৬) বেসরকারি উদ্যোগের অভাবঃ বাংলাদেশের বেসরকারি উদ্যোক্তাদের মধ্যে খুব কমই আছেন যারা পর্যটন শিল্পের দিকে মনোযোগ দিয়ে থাকেন। প্রায় সব দেশেই পর্যটন শিল্প সমৃদ্ধ হয়েছে সে দেশের বেসরকারি উদ্যোক্তাদের উদ্যোগে। কিন্তু বাংলাদেশের উদ্যোক্তারা বিনিয়োগ করার সুষ্ঠু পরিবেশ এবং নিশ্চিত নিরাপত্তার অভাববোধ থেকে পর্যটন খাতে বিনিয়োগ করতে চান না।
৭) পর্যাপ্ত এবং উন্নত প্রশিক্ষণের অভাবঃ পর্যটকদের বারবার আকৃষ্ট করার জন্য পর্যটন কেন্দ্রের সাথে সম্পৃক্ত সকল কর্মকর্তা এবং কর্মচারীদের উন্নত এবং পর্যাপ্ত প্রশিক্ষণ দেওয়া প্রয়োজন। বাংলাদেশে এ ধরণের ব্যবস্থা খুবই সীমিত।
৮) নিরাপত্তার অভাবঃ বাংলাদেশের পর্যটন শিল্প নিরাপত্তার অভাব পরিলক্ষিত হয়। খবরের কাগজে প্রায় খবর আসে বিদেশীরা বিভিন্নভাবে প্রতারিত বা ভোগান্তির শিকার হচ্ছে। পর্যটন কেন্দ্রগুলোতে পূর্ণ নিরাপত্তার অভাবের কারণে বিদেশীরা অনেক সময় বাংলাদেশে আসেন না।
বাংলাদেশের পর্যটন শিল্পের উন্নয়নে করণীয়ঃ বাংলাদেশের উন্নয়নের গতির ধারাবাহিকতা রক্ষার জন্য পর্যটন শিল্পের সমৃদ্ধি প্রয়োজন। এ জন্য সচেতনতা বৃদ্ধির পাশাপাশি নিম্নোক্ত পদক্ষেপগুলো গ্রহণ করা যেতে পারে-
১) পর্যটন নীতিমালার সুষ্ঠু বাস্তবায়ন করতে হবে।
২) পর্যটন কেন্দ্রগুলোতে সহজে পৌঁছা যায় এমন যোগাযোগ ব্যবস্থা প্রতিষ্ঠা করতে হবে।
৩) বিদেশি পর্যটকরা যাতে নির্বিগ্নে অবস্থান করতে পারে তার ব্যবস্থা করতে হবে।
৪) পর্যটন বিষয়ে ব্যাপক গণশিক্ষা এবং স্কুল-কলেজ বিশ্ববিদ্যালয়ে ছাত্র-ছাত্রীদের পর্যটন বিষয়ে শিক্ষা দিতে হবে।
৫) প্রয়োজনীয় প্রশিক্ষণ প্রদানের মাধ্যমে দক্ষতা সম্পন্ন পর্যটক গাইড (Tourist Guide) গড়ে তুলতে হবে।
৬) পরিবহন খাতের ঝুঁকি কমাতে হবে। যাতে দেশি-বিদেশি পর্যটকরা কোনো ঝামেলা ছাড়াই বিমান, লঞ্চ, বাস বা অন্যান্য যানবাহনে করে পর্যটন কেন্দ্রে পৌঁছতে পারে।
৭) সরকারি-বেসরকারি যৌথ উদ্যোগে পর্যটন কেন্দ্রগুলোকে আকর্ষণীয় করে তুলতে হবে।
৮) বাংলাদেশের প্রাকৃতিক নৈসর্গিক দৃশ্যগুলোকে প্রচারণার মাধ্যমে উপস্থাপন করে পর্যটকদের আকৃষ্ট করতে হবে।
৯) সর্বোপরি দেশের আইন-শৃঙ্খলা রক্ষার মাধ্যমে রাজনৈতিক স্থিতিশীলতা নিশ্চিত করতে হবে।
উপসংহারঃ বাংলাদেশের অর্থনৈতিক খাতকে শক্তিশালী করার জন্য পর্যটন শিল্পের উপর গুরুত্ব আরোপ করতে হবে। এ শিল্পের বিকাশের পথের বাধাগুলোকে দূর করে একে শক্তিশালী ভিত্তির উপর দাঁড় করাতে হবে। এ জন্য প্রয়োজন কার্যকর উদ্যোগ, সুষ্ঠু ব্যবস্থাপনা এবং আন্তরিক প্রচেষ্টার। এ শিল্পের বিকাশ শুধু অর্থনৈতিক লাভের জন্যই নয় বরং দেশের ভাবমূর্তির বিষয়টিও এর সাথে জড়িত। উপযুক্ত পরিবেশ গড়ে তুলে বৈদেশিক মুদ্রা অর্জনের অন্যতম একটি খাত হিসেবে পর্যটনকে প্রতিষ্ঠা করতে সবাইকে এগিয়ে আসতে হবে।"
একুশের চেতনা,"ভূমিকা:
বাঙালি জাতির অন্যতম প্রধান সৃষ্টি মহান একুশ। একুশ একটি চেতনা, একটি বৈশ্বিক প্রতীক, একটি মহান বিপ্লব।১৯৫২ সালের ২১-এ ফেব্রুয়ারি মাতৃভাষার মর্যাদা রক্ষার্থে বাঙালির জীবনােৎসর্গের ঘটনা গড়েছে এক অনন্য ইতিহাস।বাঙালি জাতিকে স্বতন্ত্র মর্যাদায় প্রতিষ্ঠিত করার জন্য অমর একুশের রয়েছে সীমাহীন অবদান। একুশের চেতনায় উজ্জীবিতআজ সারাবিশ্ব। একুশ আর কেবল বাঙালির জাতীয় ইতিহাস নয় বরং আন্তর্জাতিক অঙ্গনেও তা ভাষার মর্যাদাকে প্রতিষ্ঠিতকরেছে। একুশের এ বিশ্বজয় সমগ্র বাঙালি জাতির গর্বের বিষয়।

একুশের পটভূমি:
একুশের রয়েছে গৌরবদীপ্ত ইতিহাস। বায়ান্নর ভাষা আন্দোলনের ধারাবাহিকতার ফসল একুশ। ১৪ইআগস্ট, ১৯৪৭-এ পাকিস্তান সৃষ্টির সূচনালগ্ন থেকেই বাঙালি জাতির চেতনায় বায়ান্নর একুশে ফেব্রুয়ারির আন্দোলনের তরঙ্গপ্রবাহিত। পাকিস্তান প্রতিষ্ঠার পর এর রাষ্ট্রভাষা নিয়ে অবাঞ্ছিত পরিস্থিতির অবতারণায় একুশে ফেব্রুয়ারির মতাে কালজয়ীদিবসের জন্ম। তদানীন্তন পাকিস্তানে সংখ্যাগরিষ্ঠ মানুষের ভাষা বাংলা হওয়া সত্ত্বেও উর্দুকে রাষ্ট্রভাষা করার ষড়যন্ত্রে লিপ্তহয়েছিল পাকিস্তানি শাসকগােষ্ঠী । ১৯৪৮ সালের ২১-এ মার্চ পাকিস্তানের প্রথম গভর্নর জেনারেল মােহাম্মদ আলী জিন্নাহউর্দুকে একমাত্র রাষ্ট্রভাষা বলে ঘােষণা দেন। ফলে প্রতিবাদে ফেটে পড়ে পূর্ববাংলার ছাত্রসমাজ। ১৯৪৯ থেকে ১৯৫১ সাল।পর্যন্ত ভাষার দাবি জোরালাে হয়ে ওঠে। ১৯৫২ সালের শুরুতেই ২৬-এ জানুয়ারি তদানীন্তন পাকিস্তানি প্রধানমন্ত্রী খাজানাজিমুদ্দিন জিন্নাহর ঘােষণার পুনরাবৃত্তি করলে সরকার ও ছাত্রসমাজের মধ্যে তুমুল লড়াই হয়। মাতৃভাষার সম্মান রক্ষা করারজন্য দৃঢ় প্রতিজ্ঞ হয় পূর্ববাংলার মানুষ । ‘৫২-র ২১-এ ফেব্রুয়ারি রাষ্ট্রভাষা দিবস পালন ও সাধারণ ধর্মঘটের সিদ্ধান্ত হয়।আন্দোলন দমন করার জন্য পাকিস্তান সরকার ১৪৪ ধারা জারি করে জনসভা, মিছিল বন্ধ করে দেয়। ছাত্ররা সংগঠিতভাবে১৪৪ ধরা ভেঙে মিছিল বের করে। এ মিছিলে নির্বিচারে গুলি চালায় পুলিশ। শহিদ হন সালাম, বরকত, রফিক, শফিকজব্বারসহ নাম না জানা অনেকে। শহিদের এ আত্মত্যাগ আন্দোলনকে আরও বেগবান করে। মাতৃভাষার দাবিতে রক্তাক্তএকুশের স্মৃতিকে ভাস্বর করার জন্য গড়া হয় শহিদ মিনার। যা আমাদের জাতীয় জীবনের গৌরবােজ্জ্বল ঐতিহ্য।

একুশের চেতনায় স্বাধীনতার বীজমন্ত্র:
মাতৃভাষার বিরুদ্ধে সকল ষড়যন্ত্রকে নস্যাৎ করার লক্ষ্যে বাঙালির প্রথম ঐক্যবদ্ধ।সংগ্রামের বহিঃপ্রকাশ ঘটে বায়ান্নর ২১-এ ফেব্রুয়ারি। একুশের চেতনা আমাদের শেখায় আত্মত্যাগের মন্ত্র। এ চেতনায়উজ্জীবিত বাঙালি নিজের অধিকার সম্পর্কে সচেতন হয়। সেদিনের ভাষা আন্দোলন সময়ের দাবিতে ক্রমে রূপ নিয়েছিল।স্বাধিকার ও স্বাধীনতা সংগ্রামে। ১৯৭১ সালের স্বাধীনতা সংগ্রাম আসলে একুশের চেতনারই পরিণত রূপ।

একুশের তাৎপর্য:
একুশ আমাদের কাছে কেবল ঐতিহাসিক দিন নয়, এর তাৎপর্য অনেক গভীর ও ব্যাপক। একুশ বাঙালিরমন-মনন, চিন্তাচেতনাকে দিয়েছে স্বচ্ছতা, জাতীয় জীবনের দুর্দিন ও সংকটে যথার্থ পথ নির্ধারণের এবং অভীষ্ট লক্ষ্য চেতনারশিক্ষা দিয়েছে। পাকিস্তানি শাসকগােষ্ঠীর অত্যাচার, শােষণ ও নিপীড়নের বিরুদ্ধে জাতীয় চেতনায় সংগঠিত হতে একুশআমাদের উদ্বুদ্ধ করেছে। সর্বোপরি আমাদের সংস্কৃতি, ঐতিহ্য, মূল্যবােধ, জাতীয় স্বাতন্ত্র্য ও স্বাধীনতা নিয়ে বীরদর্পে বাঁচতেশিখিয়েছে।

সাংস্কৃতিক বিকাশের চেতনা:
বাঙালির সাংস্কৃতিক চেতনার বিকাশে একুশের রয়েছে অমূল্য অবদান । একুশ মূলত সাংস্কৃতিকআন্দোলন । আর আন্দোলনের সুর বাজিয়ে একুশ জাতীয় চেতনার মানসপটে নতুন সংস্কৃতির জন্ম দেয় । নবচেতনা আরউদ্দীপনায় সৃষ্টি হয় শিল্প-সাহিত্য-সংস্কৃতি। আবদুল গাফফার চৌধুরীর কালজয়ী গান, আমার ভাইয়ের রক্তে রাঙানাে একুশেফেব্রুয়ারি, আমি কি ভুলিতে পারি? একুশেরই ফসল। একুশের সংগ্রামী চেতনার মাধ্যমেই আমরা অর্জন করেছি আরও অনেকঐতিহ্যসমৃদ্ধ গান। একুশ উদ্যাপন উপলক্ষ্যে প্রতিবছরই বিকাশ লাভ করছে বাংলার শিল্পসংস্কৃতির ধারা ।

একুশের চেতনা ও বাংলা সাহিত্য:
একুশের চেতনা আমাদের সাহিত্য অঙ্গনে ফেলেছে সুদূরপ্রসারী প্রভাব । একুশের প্রথমকবিতা মাহবুব উল আলম চৌধুরীর ‘কাঁদতে আসিনি, ফাঁসির দাবি নিয়ে এসেছি।’ একুশের অনবদ্য দলিল হাসান হাফিজুররহমান সম্পাদিত ‘একুশে ফেব্রুয়ারি’ সংকলন। একুশের চেতনায় সৃষ্ট আরও অনেক সাহিত্যে ভরে আছে আমাদের অঙ্গন।প্রতি বছর একুশ উদ্যাপন উপলক্ষ্যে প্রকাশিত হচ্ছে অজস্র সাহিত্য সংকলন।

একুশের চেতনা ও বাংলা একাডেমি:
একুশের সাংস্কৃতিক চেতনার অসামান্য ফসল ১৯৫৫ সালে বাংলা একাডেমির প্রতিষ্ঠা।এরপর থেকে বাংলা একাডেমি প্রতিবছর অমর একুশে অনুষ্ঠানমালাসহ বইমেলার আয়ােজন করে আসছে, যা আমাদেরজাতীয় সাংস্কৃতিক উৎসবে পরিণত হয়েছে । বাংলা ভাষা, সাহিত্য ও সংস্কৃতির চর্চা, গবেষণা ও বিকাশে আমাদের জাতীয়জীবনে এ প্রতিষ্ঠানের অবদান অসামান্য।

একুশের চেতনা ও সাংস্কৃতিক ঐতিহ্য:
একুশের স্মৃতিকে ভাস্বর করার জন্য এবং ভাষা শহিদদের প্রতি সম্মান প্রদর্শনের জন্য১৯৫২ সালে নির্মিত হয় শহিদ মিনার। ১৯৫৩ সালে শহিদ দিবস উদযাপন করতে গিয়ে তখনকার প্রগতিশীল কর্মীরা কালােপতাকা উত্তোলন, নগ্ন পায়ে প্রভাতফেরি ও সমবেত কণ্ঠে একুশের গান, শহিদদের কবর ও শহিদ মিনারে পুষ্পমাল্য অর্পণইত্যাদি কর্মসূচি পালন করেন। সেই থেকে এসব কর্মসূচি বাঙালির জাতীয় চেতনার নবজাগরণের প্রতীক হয়ে দাঁড়িয়েছে।এখন এসব আমাদের সাংস্কৃতিক ঐতিহ্যের অঙ্গ।

বাংলা ভাষা ও সাহিত্যের বিরুদ্ধে ষড়যন্ত্র মােকাবিলায় একুশের চেতনা:
বায়ান্নর একুশে ভাষার মর্যাদা প্রতিষ্ঠায় অঙ্গীকারবদ্ধ।বাঙালি নস্যাৎ করেছিল পাকিস্তানি শাসকগােষ্ঠীর সকল চক্রান্ত। কিন্তু বায়ান্নর পরেও বাংলা ভাষা ও সাহিত্যের বিরুদ্ধে নয়াঔপনিবেশিক শাসক-শােষকদের চক্রান্ত থেমে যায়নি। সে জঘন্য তৎপরতা উপলব্ধি করেই বেদনার্ত হৃদয়ে কবি শামসুররাহমান লিখেছিলেন-

“এখন তােমাকে নিয়ে খেঙরার নােংরামি,এখন তােমাকে ঘিরে খিস্তি খেউড়ের পৌষমাস!তােমার মুখের দিকে আজ আর যায় না তাকানাে,বর্ণমালা, আমার দুঃখিনী বর্ণমালা।

এসব অপপ্রচেষ্টার মধ্যে ছিল বাংলা ও উর্দু মিলে একটা ভাষা তৈরি করা, বাংলা বর্ণমালা তুলে রােমান হরফে বাংলা প্রবর্তনকরা, রবীন্দ্রনাথকে বর্জনের চক্রান্ত, রবীন্দ্রসংগীত নিষিদ্ধকরণ, নজরুল সাহিত্যকে খণ্ডিতকরণের চেষ্টা, বাংলা সাহিত্যকেজোরপূর্বক পাকিস্তানিকরণ প্রচেষ্টা ইত্যাদি। কিন্তু একুশের চেতনায় সমৃদ্ধ হয়ে সকল হীনচক্রান্তকে প্রতিহত করেছে বাংলারসাধারণ মানুষ ও প্রগতিশীল ছাত্র-শিক্ষক, বুদ্ধিজীবী, শিল্পী, সাহিত্যিকের বলিষ্ঠ প্রতিবাদী কণ্ঠস্বর

উপসংহার:
একুশ আমাদের জাতীয় জীবনের যেকোনাে শুভপ্রয়াসের মূর্ত প্রতীক। সাংস্কৃতিক চেতনার বিকাশে একুশ।| আমাদের গৌরবােজ্জ্বল বীরত্বগাথা ও প্রেরণার উৎস। বাংলাদেশের প্রতিটি মানুষ একুশের চেতনা ও প্রেরণায় উজ্জীবিত এবংযেকোনাে জাতীয় সংকট ও ষড়যন্ত্রের বিরুদ্ধে সর্বতােভাবে ঐক্যবদ্ধ । একুশ আমাদের জাতীয় জীবনের অসামপ্রদায়িক,হয়েছি, পেয়েছি স্বাধীন সার্বভৌম বাংলাদেশ। তাই একুশের চেতনা হােক আমাদের অনাগত ভবিষ্যৎ প্রজন্মের দিক-নির্দেশকঅণতান্ত্রিক, প্রগতিশীল ও জাতীয় চেতনামূলক আন্দোলনের চালিকাকেন্দ্র। একুশের চেতনায় আমরা বারংবার উজ্জীবিত আলােকবর্তিকা ।"
" জাতীয় জীবনে একুশের চেতনা ও তাৎপর্য
","  ভূমিকা : বাংলাদেশের মানুষের জাতীয় জীবনের গৌরবোজ্জ্বল ঐতিহ্যের
   একটি বড় অধ্যায় জুড়ে রয়েছে মহান একুশে ফেব্রুয়ারি। মায়ের মুখের
   ভাষার সতীত্ব রক্ষায় বাংলার নির্মম-মৃত্যু-ভয় নির্লিপ্ত দুর্জয়
   সন্তানেরা আপন বুকের রক্তে পীচ-ঢালা কালো রাস্তাকে রঞ্জিত করে যে
   দৃষ্টান্ত স্থাপন করেছে তা বিশ্বের ইতিহাসে বিরল। এই ভাভা আন্দোলন
   স্বাধীনতা সংগ্রামের দুর্দমনীয় সংকল্পের গভীরে প্রোথিত শেকড় রস
   সঞ্চার করে, দেশকে তার কাঙ্ক্ষিত গন্তব্যের দিকে নিয়ে গেছে। অমর
   একুশে তাই আমাদের জাতীয় জীবনে বেদনাবিজড়িত এক গৌরবগাথা। প্রতি বছর
   ভাষা আন্দোলনের বেদনা-বিধুর স্মৃতি ও সংগ্রামী চেতনার অমিয় ধারাকে
   বহন করে একুশে ফেব্রুয়ারি আমাদের দ্বারে ফিরে আসে। জাতীয় চেতনার
   উন্মেষ ঘটাবার ক্ষেত্রে এর তাৎপর্য অপরিসীম। একুশের এই তাৎপর্যের
   প্রতি আলোকপাত করতে গিয়ে কবি শামসুর রহমান বলেছেন-
   ‘আবার ফুটেছে দ্যাখ কৃষ্ণচূড়া থরে থরে, শহরের পথে
   কেবল নিবিড় হয়ে কখনও মিছিলে কখনও বা
   একা হেঁটে যেতে মনে হয়, ফুল নয় ওরা
   শহীদের ঝলকিত রক্তের বুদ্বুদ, স্মৃতিত-গল্পে ভরপুর
   একুশের কৃষ্ণচূড়া আমাদের চেতনারই রঙ।’
   ২১ ফেব্রুয়ারি বাঙালির জাতীয় জীবনে এক গৌরবময় ও ঐতিহাসিক দিন।
   একুশে ফেব্রুয়ারি এখন আর শুধু আমাদের মাতৃভাষা দিবস নয়। প্রতি বছর
   ‘একুশে ফেব্রুয়ারি’ সারা বিশ্বে পালিত হবে ‘আন্তর্জাতিক মাতৃভাষা
   দিবস’ হিসেবে।
   একুশের ইতিহাস :
   ‘মাগো ওরা বলে,
   সবার কথা কেড়ে নেবে
   তোমার কোলে শুয়ে শুনতে দেবে না।
   বলো মা, তাই কি হয়?
   ----- আবু জাফর ওবায়দুল্লাহ।
   ভাষা আন্দোলনের সূত্রপাত হয়েছিল ১৯৪৮ সালে। অতঃপর ১৯৫২ সালের
   একুশে ফেব্রুয়ারিতে এসে এ আন্দোলন চূড়ান্ত রূপ নিয়েছিল। ১৯৪৮
   সালের ২১শে মার্চ পাকিস্তানের প্রতিষ্ঠাতা ও তদানিন্তন
   পাকিস্তানের প্রথম গভর্নর জেনারেল মোহাম্মদ আলী জিন্নাহ্ ঢাকার
   রেসকোর্স (বর্তমানে সোহরাওয়াদী উদ্যান) ময়দানে এক জনসভায় ঘোষণা
   দেন : “Urdu only, and Urdu shall be the state language of
   Pakistan”. এর তিনদিন পর ঢাকা বিশ্ববিদ্যালয়ের কার্জন হলে এক
   সমাবর্তন অনুষ্ঠানে তিনি একই কথা জোরের সাথে ঘোষণা করলে
   বিশ্ববিদ্যালয়-অঙ্গন তীব্র প্রতিবাদে ফেটে পড়ে। কিন্তু শত
   প্রতিবাদ সত্ত্বেও জিন্নাহ এতে কোনো কর্ণপাত করেন নি। ১৯৫০ সালে
   তৎকালীন প্রধানমন্ত্রী লিয়াকত আলী খান এবং ১৯৫২ সালে পাকিস্তানের
   তদানিন্তন প্রধানমন্ত্রী খাজা নাজিমুদ্দিন এই ঘোষণা দিলে
   ছাত্রসমাজ উত্তেজিত হয়ে ওঠে। এর প্রতিবাদে ৪ ফেব্রুয়ারি ১৯৫২ সালে
   সকল শিক্ষা প্রতিষ্ঠানে ধর্মঘট পালিত হয়। সংগ্রাম পরিষদ সমগ্র
   পূর্ব বাংলায় ২১শে ফেব্রুয়ারিতে ‘রাষ্ট্রভাষা দিবস’ পালনের
   কর্মসূচি প্রদান করলে ছাত্র-জনতার মাঝে অভূতপূর্ব সাড়া জাগে। ২০শে
   ফেব্রুয়ারি মধ্যরাত থেকে সরকার ঢাকায় ১৪৪ ধারা জারি করে। কিন্তু
   পূর্বসিদ্ধান্ত মোতাবেক একুশে ফেব্রুয়ারিতে ছাত্ররা ১৪৪ ধারার
   বিধি-নিষেধ ভঙ্গ করে মিছিল বের করে। মিছিলে হাজার হাজার
   ছাত্র-জনতা অংশ নেয় এবং কিছুক্ষণের মধ্যে তা উত্তাল জনসমুদ্রের
   রূপ ধারণ করে। মিছিলের ভয়াল রূপ দর্শন করে তদানীন্তন পূর্ব
   পাকিস্তানের মুখ্যমন্ত্রী নুরুল আমিন আন্দোলনকারী ছাত্র-জনতার ওপর
   গুলি করার নির্দেশ দেন। পুলিশের গুলিতে শহীদ হয় বরকত, সালাম,
   রফিক, জব্বার, সফিউরসহ নাম না জানা আরো অনেকে। এতে সারা বাংলায়
   প্রতিবাদের আগুন দাউ দাউ করে জ্বলে ওঠে। সমগ্র জাতি সম্মিলিতভাবে
   গর্জে ওঠে সিংহের মত। পরিশেষে, শাসকগোষ্ঠী ভীত-সন্ত্রস্ত হয়ে
   বাংলাকে রাষ্ট্রভাষা হিসেবে স্বীকার করে নেয়।
   একুশের চেতনায় স্বাধীনতার বীজমন্ত্র : একুশের আন্দোলন যদিও একটি
   সাংস্কৃতিক আন্দোলন ছিল কিন্তু তা কেবল সাংস্কৃতিক ক্ষেত্রেই
   সীমাবদ্ধ থাকে নি। সে-আন্দোলনের তীব্রতা ক্রমশই ছড়িয়ে পড়ে
   রাজনৈতিক পরিমণ্ডলেও। বাঙালির অধিকার আদায়ের প্রথম সফল সংগ্রাম
   হিসেবে পরবর্তী প্রতিটি আন্দোলনের ক্ষেত্রেই একুশের চেতনা বাঙালি
   জনমনে মাইল ফলক হিসেবে কাজ করেছে। ১৯৫৪ সালের নির্বাচনে
   যুক্তফ্রন্টের বিজয় একুশের চেতনায় বাঙালি সাধারণের আত্মজাগরণ
   ঘটেছিল বলেই সম্ভব হয়েছিল। ১৯৫২ সালের ২১ ফেব্রুয়ারির ঘটনার পর
   থেকে বাংলার জনসাধারণ বুঝতে পেরেছিল মিষ্টি কথায় অধিকার আদায় হয়
   না। এর জন্য রক্ত ঝরাতে হয়। পরবর্তীকালে এ চেতনায় উদ্বুদ্ধ হয়েই
   ১৯৬৬ সালের ৬ দফা আন্দোলন, ১৯৬৯-এর গণ অভ্যুত্থান, ১৯৭০-এর সাধারণ
   নির্বাচন এবং ১৯৭১ সালের স্বাধীনতা যুদ্ধে জয়লাভ বাংলার জনগণের
   পক্ষে সম্ভব হয়েছিল।
   তাৎপর্যের উত্তরণ ও একুশের চেতনা :
   “একুশ ভাষার প্রাণ
   একুশ করেছে দান
   একুশ মোদের পাথেয়
   একুশকে করো নাকো হেয়।”
   বাঙালি জাতির আত্মোপলব্ধির উত্তরণ ঘটে ঊনিশ’শ বায়ান্নর একুশে
   ফেব্রুয়ারির সংগ্রামের মাধ্যমে।
   বিশিষ্ট সাহিত্যিক ও চিন্তাবিদ ডক্টর মুহাম্মদ এনামূল হকের মতে
   “একুশে ফেব্রুয়ারি কোন বিশেষ দিন, ক্ষণ বা তিথি নয়, একটি জাতির
   জীবন্ত ইতিহাস। এ ইতিহাস অগ্নিগর্ভ। যেন সজীব ‘লাভা স্রাবক
   আগ্নেগিরি’, কখনও অন্তর্দাহে গর্জন করছে, আর কখনও চারিদিকে অগ্নি
   ছড়াচ্ছে। সত্যি এ ইতিহাস মৃত নয়, একেবারে জীবন্ত।”
   বাড়ালি জাতীর চেতনার উপলব্ধির ক্রমবিকাশে এখানে এসে গাঢ়তায় রূপ
   নেয়। সমগ্র জাতি ভাবতে শেখে তার জাতীয় সত্তা এবং রাষ্ট্রীয় সত্তার
   কথা।
   সাংস্কৃতিক বিকাশের চেতনা : আমাদের সাংস্কৃতিক চেতনার বিকাশে
   একুশে ফেব্রুয়ারির গুরুত্ব অপরিমেয়। একুশ জাতীয় চেতনার মানসপটে
   নতুন সাংস্কৃতিক চেতনার জন্ম নেয়। সৃষ্টি হয় চেতনাপুষ্ট
   শিল্প-সাহিত্য। মুনীর চৌধুরী রচিত ‘কবর’ নাটকটি বাঙালি
   সংস্কৃতি-চেতনার স্বাক্ষরই বহন করে। একুশে ফেব্রুয়ারির প্রথম
   বার্ষিকীতে অর্থাৎ ১৯৫৩ সালের একুশে ফেব্রুয়ারিতে রাজবন্দি মুনীর
   চৌধুরীর লেখা ‘কবর’ নাটকটি ঢাকা কেন্দ্রীয় কারাগারে প্রথম অভিনীত
   হয়েছিল রাজবন্দিদের উদ্যোগে। আবদুল গাফফার চৌধুরীর অনন্য গান :
   ‘আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে
   পারি?’
   এই গান একুশেরই ফসল। একুশের প্রথম কবিতা মাহবুব-উল আলম চৌধুরীর
   ‘কাঁদতে আসি নি, ফাঁসির দাবি নিয়ে এসেছি’। কলকাতায় ‘বাবু কালচার’
   কেন্দ্রিক সংস্কৃতিধারার বিপরীতে ঐতিহ্যসমৃদ্ধ বাঙালি জাতীয়
   সংস্কৃতিধারা বিকাশ লাভ করে একুশের সংগ্রামী চেতনারই মাধ্যমে।
   এভাবে একুশে উদ্যাপন উপলক্ষে প্রতিবছরই একাধিক সংকলন হচ্ছে, ফলে
   একুশ পরিণত হয়েছে আমাদের জাতীয় উৎসবে।
   একুশের চেতনা ও সাংস্কৃতিক ঐতিহ্য : ১৯৫৩ সালে শহীদ দিবস উদ্যাপন
   করতে গিয়ে তখনকার প্রগতিশীল কর্মীরা কালো পতাকা উত্তোলন, নগ্নপায়ে
   প্রভাতফেরী ও সমবেত কণ্ঠে একুশের গান, শহীদদের কবর ও মিনারে
   পুষ্পমাল্য অর্পণ ইত্যাদি কর্মসূচি পালন করেন। সেই থেকে এসব
   কর্মসূচি বাঙালির জাতীয় চেতনার নবজাগরণের প্রতীক হয়ে দাঁগিয়েছে।
   এখন এসব আমাদের সাংস্কৃতিক ঐতিহ্যে পরিণত হয়েছে। এছাড়া ১৯৫৪ সালে
   বাংলা একাডেমীর প্রতিষ্ঠা এবং তারপর থেকে একুশ উপলক্ষে বাংলা
   একাডেমী প্রতি বছর অমর একুশের যেসব অনুষ্ঠানমালা এবং বইমেলার
   আয়োজন করে তার সবকটিই একুশের চেতনার ফল।
   উপসংহার : পরিশেষে বলা যায়, বাঙালি জাতীয়তাবাদ বিকাশের ক্ষেত্রে
   একুশের ভূমিকা অপরিসীম। বায়ান্নর ভাষা আন্দোলনের শহীদদের রক্ত
   বৃথা যায় নি। আমরা মাতৃভাষা বাংলাকে রাষ্ট্রীয় ভাষা হিসেবে
   প্রতিষ্ঠিত করতে পেরেছি। সেই ভাষা আন্দোলন থেকে স্বাধীনতা যুদ্ধ
   পর্যন্ত এ সুদীর্ঘপথে লাখো লাখো শহীদের রক্তে রঞ্জিত হয়েছে এদেশের
   মাটি। কিন্তু মহান ফেব্রুয়ারি এদেশের ইতিহাসে চিহ্নিত হয়েছে
   আপোষহীন সংগ্রাম ও জাতীয় ঐক্যের প্রতীক হিসেবে। একুশ হোক জগতের
   সকল অনৈক্য, সংঘাত ও অশান্তির বিরুদ্ধে বলিষ্ঠ হাতিয়ার। হোক
   সমুদ্রপথের ঝঞ্ঝা বিক্ষুব্ধ অন্ধকার রাতের আশার প্রদীপ, দিক
   নির্দেশক আলোক বর্তিকা।"
জাতীয় জীবনে একুশের চেতনা ও তাৎপর্য," ভূমিকা : কোনো কোনো মহৎ দিন কখনো কখনো জাতীয় জীবনে নিয়ে আসে
   যুগান্তরের সম্ভাবনা। আমাদের জাতীয় জীবনে একুশে ফেব্রুয়ারি তেমনি
   একটি দিন। বাংলা ভাষার মর্যাদা প্রতিষ্ঠার স্মৃতিচিহ্নিত এ দিনটি
   সংগ্রামের আগুনে জ্বলন্ত, রক্তাক্ত আত্মত্যাগের মহিমায় ভাস্বর। এ
   দিনটি ইতিহাসের একটি বিবর্ণ তারিখ নয়। তা এমন একটি দিন যা আমাদের
   জাতীয় ইতিহাসের প্রতিটি মুহূর্তে গতিময়, প্রাণবন্ত, তাৎপর্যপূর্ণ।
   ১৯৫২ সালের একুশে ফেব্রুয়ারি ঐতিহাসিক ভাষা আন্দোলনের রক্তাক্ত
   সংগ্রামের ভেতর দিয়ে জন্ম নিয়েছিল ঐ চেতনা। আমাদের জাতীয় জীবনে এ
   এক অবিনাশী চেতনা।
   ভাষা আন্দোলনের পটভূমি : জাতিগত, সামাজিক ও সাংস্কৃতিক বিকাশের
   সুদীর্ঘ পথপরিক্রমার এক পর্যায়ে পূর্ব বাংলার জনগণের অস্তিত্ব ও
   ভাগ্য যুক্ত করে দেওয়া হয়েছিল কৃত্রিম ও সাম্প্রদায়িক রাষ্ট্র
   পাকিস্তানের সঙ্গে। তদানীন্তন পাকিস্তানে শতকরা ৫৬ জনের মুখের
   ভাষা বাংলা হলেও শতকরা ৭ ভাগ লোকের মুখের ভাষা উর্দুকে
   রাষ্ট্রভাষা করার ষড়যন্ত্রে লিপ্ত হয়েছিল পাকিস্তানি শাসকগোষ্ঠী।
   ১৯৪৮ সালে উর্দুকে একমাত্র রাষ্ট্রভাষা বলে ঘোষণা করা হয়।
   প্রতিবাদে গর্জে ওঠে পূর্ব বাংলা। বাংলা ভাষার দাবিতে ধূমায়িত হতে
   থাকে পুঞ্জীভূত ঘোষণা করা হয়। প্রতিবাদে গর্জে ওঠে পূর্ব বাংলা।
   বাংলা ভাষার দাবিতে ধূমায়িত হতে থাকে পুঞ্জীভূত বিক্ষোভ। ১৯৪৯
   থেকে ১৯৫১ পর্যন্ত জোরালো হয়ে ওঠে ভাষার দাবি। বাংলা ভাষার
   মর্যাদা আদায়ের দাবি পূর্ব বাংলার রাজনৈতিক আন্দোলনের মূল ইস্যু
   হয়ে ওঠে। ১৯৫২ সালের শুরুতেই বাংলা ভাষা আন্দোলন প্রবল হয়ে ওঠে।
   ’৫২-র ২১ ফেব্রুয়ারি ‘রাষ্ট্রভাষা দিবস’ পালন ও সাধারণ ধর্মঘটের
   সিদ্ধান্ত হয়। পাকিস্তান সরকার আন্দোলন দমন করার জন্যে ১৪৪ ধারা
   জারি করে জনসভা, মিছিল নিষিদ্ধ করে দেয়। ছাত্ররা সংগঠিতভাবে ১৪৪
   ধারা ভাঙলে পুলিশ গুলি চালায়। শহীদ হন সালাম, রফিক, জব্বার,
   বরকতসহ নাম-না-জানা অনেকে। প্রতিবাদে ফেটে পড়ে সারা পূর্ব বাংলা।
   পরদিন সারারাত জেগে শহীদ স্মৃতি স্মরণে গড়া হয় শহীদ মিনার। পুলিশ
   তা ভেঙে ফেললে আবারও গড়ে ওঠে শহীদ মিনার। এই শহীদ মিনার একুশের
   শোক, সংগ্রাম ও শপথের প্রতীক। তা অসাম্প্রদায়িক, গণতান্ত্রিক,
   প্রগতিশীল ও জাতিচেতনামূলক আন্দোলনের চালিকাকেন্দ্র হয়ে আছে
   আমাদের জাতীয় জীবনে।
   একুশের চেতনায় স্বাধীনতার বীজমন্ত্র : একুশের চেতনা আমাদের জাতীয়
   জীবনের আত্মত্যাগের বীজমন্ত্র। ’৫২-র ভাষা আন্দোলনকে কেন্দ্র করেই
   পূর্ব বাংলার অধিকার-বঞ্চিত মানুষের প্রথম সংগঠিত সংগ্রামের
   বাহিঃপ্রকাশ ঘটেছিল। পরবর্তীকালে প্রতিটি গণ-আন্দোলনের
   প্রেরণাশক্তি হিসেবে কাজ করেছে ঐ আন্দোলন। সেদিন বাঙালির
   আত্মচেতনতার যে উদ্বোধন ঘটেছিল তাই নানা আন্দোলন-সংগ্রামের ভেতর
   দিয়ে রূপ নিয়েছিল স্বাধিকার ও স্বাধীনতা সংগ্রামে। একুশের চেতনা
   পরিণতি লাভ করেছিল স্বাধীনতার চেতনায়।
   একুশের তাৎপর্য : একুশের তাৎপর্য বহুমুখী। একুশের চেতনায় কেবল যে
   বাংলা ভাষার মর্যাদা প্রতিষ্ঠিত হয়েছে তা নয়, বাঙালির জাতীয়
   চেতনাকেও একুশ স্ফটিক-স্বচ্ছতা দিয়েছে। পশ্চিম পাকিস্তানি শাসকরা
   আমাদের ওপর যে জাতিগত শোষণ ও নিপীড়ন চালায় তার বিরুদ্ধে জাতীয়
   চেতনায় সংগঠিত হতে একুশ আমাদের উদ্বুদ্ধ করেছে। আমাদের সচেতন,
   সক্রিয় ও উদ্বুদ্ধ করেছে অসাম্প্রদায়িক, গণতান্ত্রিক ও প্রগতিশীল
   রাজনৈতিক আন্দোলনে।
   একুশের চেতনা ও জাতিসত্তার স্বরূপ : আমাদের জাতিসত্তার স্বরূপ
   আবিষ্কারেও একুশের অবদান অসামান্য। আমরা জেনেছি আমরা বাঙালি।
   জেনেছি বাংলা ভাষা আমাদের অস্তিত্বের অঙ্গীকার। বাংলাদেশ আমাদের
   দেশ। একুশের চেতনায় উদ্বুদ্ধ হয়েই আমরা বাষট্টি, ছেষট্টি, ঊনসত্তর
   ও একাত্তরে আমাদের আত্মপরিচয়, আমাদের ঠিকানা ও দেশমাতৃকার মুক্তির
   জন্যে লড়াই করেছি। একুশের পথ ধরেই এসেছে স্বাধীনতা।
   সাংস্কৃতিক বিকাশের চেতনা : আমাদের সাংস্কৃতিক চেতনার বিকাশে
   একুশে ফেব্রুয়ারি যেন হাজার তারের এক বীণা। তাতে কত না সুর, কত না
   ঝংকার। একুশের এই বীণায় ঝংকৃত হয়েছে আমাদের
   ভাষা-সাহিত্য-সংস্কৃতি। একুশের ফসল আবদুল গাফ্ফার চৌধুরীর অনন্য
   গান :
   ‘আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে
   পারি?’
   এ গান আমাদের সাংস্কৃতিক চেতনার বিকাশে উজ্জীবনী মন্ত্রের
   প্রেরণা। একুশের চেতনার পথ ধরে আমরা অর্জন করেছি আরো কত
   দেশাত্মবোধক গান।
   একুশের চেতনা ও সাহিত্য : একুশের চেতনা আমাদের সাহিত্য-অঙ্গনেও
   সুদূরপ্রসারী প্রভাব ফেলেছে ফলিয়েছে অজস্র ফসল। একুশের প্রথম
   কবিতা মাহবুব উল আলম চৌধুরীর ‘কাঁদতে আসি নি, ফাঁসির দাবি নিয়ে
   এসেছি।’ এর পর অফুরান সৃষ্টিতে ভরে গেছে আমাদের সাহিত্যের ডালি।
   একুশের আরেক অনবদ্য ফসল চিরভাস্বর হাসান হাফিজুর রহমান সম্পাদিত
   একুশের সংকলন- ‘একুশে ফেব্রুয়ারি’। তারপর প্রতিবছর একুশ উদ্যাপন
   উপলক্ষে প্রকাশিত হয়েছে অজস্র সংকলন। এভাবে একুশ পরিণত হয়েছে
   আমাদের জাতীয় উৎসবে।
   একুশের চেতনা ও সাংস্কৃতিক ঐতিহ্য : ১৯৫৩ সালে শহীদ দিবস উদ্যাপন
   করতে গিয়ে তখনকার প্রগতিশীল কর্মীরা কালো পতাকা উত্তোলন, নগ্নপদে
   প্রভাতফেরি, শহীদদের কবরে ও শহীদ মিনারে পুষ্পমাল্য অর্পণ,
   প্রভাতফেরিতে সমবেত কণ্ঠে একুশের গান পরিবেশন ইত্যাদি কর্মসূচি
   পালন করেন। সেই থেকে এসব কর্মসূচি বাঙালির জাতীয় চেতনার নবজাগরণের
   প্রতীক হয়ে দাঁড়িয়েছে। এখন এসব আমাদের সাংস্কৃতিক ঐতিহ্যের অঙ্গ।
   একুশের চেতনা ও বাংলাদেশের নাট্য-আন্দোলন : একুশে ফেব্রুয়ারির
   প্রথম বার্ষিকীতে অর্থাৎ ১৯৫৩ সালের একুশে ফেব্রুয়ারিতে রাজবন্দি
   মুনীর চৌধূরীর লেখা বিখ্যাত ‘কবর’ নাটকটি ঢাকা কেন্দ্রীয় কারাগারে
   প্রথম অভিনীত হয়েছিল রাজবন্দিদের উদ্যোগে। এভাবে একুশের চেতনা
   বাংলাদেশের নাট্য-আন্দোলনে বাঙালি জাতীয়তাবাদী চেতনার ধারাকে
   পরিব্যাপ্ত করেছিল।
   বাংলা ভাষা ও সাহিত্যের বিরুদ্ধে ষড়যন্ত্র মোকাবেলায় একুশের চেতনা
   : একুশের ভাষা আন্দোলনের প্রেক্ষাপটে রাষ্ট্রভাষা হিসেবে বাংলা
   ভাষা স্বীকৃতি পেলেও পাকিস্তানি শাসকগোষ্ঠী বাংলা ভাষার বিরুদ্ধে
   তাদের চক্রান্ত অব্যাহত রাখে। পঞ্চাশ ও ষাটের দশকে বাংলা ভাষার
   বিকৃতি ঘটানোর জন্যে তারা নানা অপপ্রয়াস চালায়। তাদের চেষ্টা ছিল
   বাংলা ও উর্দু মিলে একটা ভাষা তৈরি করা, বাংলা বর্ণমালা তুলে দিয়ে
   রোমান হরফে বাংলা প্রবর্তন করা ইত্যাদি। পাকিস্তানি আমলে বাংলা
   সাহিত্যকে জোর করে পাকিস্তানিকরণের চেষ্টাও কম হয় নি।
   রবীন্দ্রনাথকে বর্জনের ষড়যন্ত্র, রবীন্দ্র জন্মশতবার্ষিকী উদ্
   যাপনে বাধা প্রদান, রবীন্দ্র সংগীত নিষিদ্ধকরণের অপচেষ্টা ও
   নজরুলের রচনাকে আংশিক ও খণ্ডিতভাবে গ্রহণ ছিল তাদের হীন তৎপরতার
   অঙ্গ। এসব হীন তৎপরতার বিরুদ্ধে আন্দোলনের প্রেরণা জুগিয়েছে একুশ।
   বাংলা ভাষা ও সাহিত্যের হাজার বছরের ঐতিহ্য রক্ষার আন্দোলনে একুশ
   এক অনির্বাণ চেতনা।
   একুশের চেতনা ও বাংলা একাডেমি : একুশের সাংস্কৃতিক চেতনার আর একটি
   অসামান্য ফসল ১৯৫৪ সালে আমাদের জাতীয় প্রতিষ্ঠান বাংলা একাডেমির
   প্রতিষ্ঠা। বাংলা ভাষা, সাহিত্য ও সংস্কৃতির চর্চা, গবেষণা ও
   বিকাশে আমাদের জাতীয় জীবনে এ প্রতিষ্ঠানের অবদান অসামান্য। একুশ
   উপলক্ষে বাংলা একাডেমি প্রতি বছর অমর একুশে অনুষ্ঠানমালাসহ যে
   বইমেলার আয়োজন করে তা আমাদের জাতীয় সাংস্কৃতিক উৎসবে পরিণত
   হয়েছে।
   উপসংহার : আমাদের সাংস্কৃতিক চেতনার বিকাশে একুশ একাধারে ইতিহাস ও
   ঐতিহ্য, গৌরবগাথা ও প্রেরণা। স্বাধীন সার্বভৌম বাংলাদেশ একুশের
   চেতনারই মহান ফসল। তাই একুশের অবিনশ্বর চেতনা আজও আমাদের প্রেরণা
   দেয়। এই চেতনা অম্লান রেখে জাতির সর্বময় কল্যাণ ও অগ্রগতির পথে
   আমাদের এগিয়ে যেতে হবে। একুশের চেতনার পতাকা সমুন্নত রাখার জন্যে
   এগিয়ে আসতে হবে নতুন প্রজন্মকে।
     ___________________________________"
একুশের চেতনা রচনা,"সূচনা :
 

“আমার ভাইয়ের রক্তে রাঙানো একুশে ফেব্রুয়ারি
আমি কি ভুলিতে পারি ।
ছেলেহারা শত মায়ের অশ্রু ঝরা এ ফেব্রুয়ারি
আমি কি ভুলিতে পারি।”

শিল্পীর কণ্ঠে একুশের গান, সুরের মূর্ছনা, বাঙালি চেতনার এক অবিচ্ছেদ্য সুর লহরী। অশ্রুসিক্ত মহাকাব্য, রক্তধারায় প্লাবিত এক শোকগান্ধ্য আমাদের মহান একুশে ফেব্রুয়ারি। সংগ্রামী চেতনার এক বিজয় আখ্যান, বাঙালি সাহিত্যের নবজাগরণখচিত এবং আত্মঅহমিকার ক্ষণ ৮ই ফাল্গুন তথা একুশে ফেব্রুয়ারি। ভাষা-আন্দোলনের এ ইতিহাস একাধারে করুণ ও আনন্দের। এই একুশে ফেব্রুয়ারি বাঙালির জাতীয় জীবনে একটি গুরুত্বপূর্ণ দিন। মাতৃভাষা বাংলাকে রক্ষার জন্য বাঙালির তারুণ্য সেদিন বিক্ষোভে ফেটে পড়েছিল। তাই এই দিনটি বেদনার রত্নে রঙিন। আবার এ ভাষা-আন্দোলনের পথে বাঙালি তার স্বাধিকার অর্জনের সংগ্রামে অবতীর্ণ হয়ে স্বাধীন, সার্বভৌম বাংলাদেশ প্রতিষ্ঠায় সক্ষম হয়েছে। ফলে এ দিনটি আমাদের জাতীয় জীবনে একান্ত গৌরবেরও। এজন্য একুশে ফেব্রুয়ারি এখন বাঙালি জাতির জীবনে চেতনার প্রতীক হিসেবে প্রতীয়মান।

একুশের পূর্ব ইতিহাস :
১৯৪৭ সালে ইংরেজ দৃশাসনের প্রায় ২০০ বছরের ইতিহাসকে পেছনে ফেলে ভারত ও পাকিস্তান নামক দুটি রাষ্ট্রের জন্ম হয়। পূর্ব পাকিস্তান ও পশ্চিম পাকিস্তানের সমন্বয়ে গঠিত হলো পাকিস্তান। পূর্ব পাকিস্তানে ছিল সংখ্যাগরিষ্ঠ লোকের বাস। আর এ সংখ্যাগরিষ্ঠের মাতৃভাষা ছিল বাংলা। তাই নিয়মতান্ত্রিকভাবে পাকিস্তানের রাষ্ট্রভাষা হওয়া উচিত বাংলা। কিন্তু ১৯৪৮ সালে মোহাম্মদ আলী জিন্নাহ ঘোষণা করেন যে, ‘একমাত্র উর্দুই হবে পাকিস্তানের রাষ্ট্রভাষা। বাঙালি এ অন্যায় আচরণ মেনে নেয়নি, শুরু হয় প্রতিবাদ। বাংলা ভাষাকে রাষ্ট্রভাষা করার দাবিতে ছাত্রসমাজ তুমুল আন্দোলন গড়ে তোলে। দেশের বুদ্ধিজীবী থেকে শুরু করে প্রায় সকল মহল এ আন্দোলনের সঙ্গে একাত্মতা ঘোষণা করে। কারণ উর্দু রাষ্ট্রভাষা হলে উর্দুভাষীরা পূর্ব পাকিস্তানে প্রভাব বিস্তার করত এবং সকল বিষয়ে বাঙালির অধিকার খর্ব হতো। তাছাড়া বাংলা আমার মায়ের ভাষা। কবির ভাষায় বলতে হয়-

“মোদের গরব মোদের আশা
আ-মরি বাংলা ভাষা।”

তাই রাষ্ট্রভাষা বাংলা ছিল পূর্বপাকিস্তান তথা বাঙালির জীবন-মরণ সমস্যা। মাতৃভাষা রক্ষার আন্দোলন : জিন্নাহ সাহেবের পর গোলাম মুহম্মদ পাকিস্তানের গভর্নর জেনারেল নিযুক্ত হন। খাজা নাজিমুদ্দিন হলেন প্রধানমন্ত্রী। তিনি ১৯৫২ সালের ৩০শে জানুয়ারি এক জনসভায় ঘোষণা দেন, বাংলার পরিবর্তে একমাত্র উর্দুই হবে সমগ্র
পাকিস্তানের রাষ্ট্রভাষা। এ ঘোষণার বিরুদ্ধে বাংলার সংগ্রামী ছাত্রজনতা তীব্র বিক্ষোভে ফেটে পড়ে। পূর্ব বাংলায় গঠিত হয় তমদ্দুন মজলিস নামক সংগঠন। রাজধানী ঢাকাসহ প্রতিটি জেলায়, এমনকি গ্রামে গ্রামে জনসাধারণ এর তীব্র প্রতিবাদ জানায়। সভা, সমিতি, শ্লোগানে শ্লোগানে মুখরিত হয় সারাদেশ। ” রাষ্ট্রভাষা বাংলা চাই”, ”মায়ের ভাষা কেড়ে নেয়া চলবে না, চলবে না” প্রভৃতি ধ্বনিতে সোচ্চার হয়ে ওঠে ছাত্রজনতা ও আপাময় জনসাধারণ। ধীরে ধীরে আন্দোলন তীব্র থেকে তীব্রতর হতে থাকে।

‘৫২-র সেই বক্তঝরা সকাল :
ফাল্গুনের হালকা শীতে কুয়াশার চাদর বিছিয়ে ছিল শিমুল ও পলাশের রক্তিম শাখায় । শালিকের দল তখনো ভিড় করেনি শিমুলের ডালে। কিন্তু সেই কাকডাকা ভোরে ছাত্রজনতা এসে ভিড় জমিয়েছে ঢাকা মেডিকেল কলেজ চত্বরে। মুখে নেই ভাষা, তিন উদ্বেগের চিহ্ন, বুকে ছিল অগ্নিগিরি। টগবগ করে ফুটছিল ভেতরে ভেতরে, অপেক্ষা শুধু জ্বলে ওঠারা।

এদিকে ছাত্রজনতার এ আন্দোলন দমনের জন্য পাকিস্তানের কেন্দ্রীয় সরকার কঠোর নীতি অবলম্বন করে। পূর্ব পাকিস্তানের মুখ্যমন্ত্রী নুরুল আমীনের আদেশে সারাদেশে ১৪৪ ধারা জারি করা হয়। কিন্তু বাংলার দামাল ছেলেরা এতে আরো বিস্তৃত হয়। নদীর স্রোতের মতো বাধা পেয়ে দ্বিগুণ ভেজে ফুঁসে উঠেছে। মেডিকেল চতুরে ফুঁসছে হাজার জনতা, বাইরে নিষ্ঠুর করিতে বন্দুকের নল তাক করে আছে। অবশেষে জনতায় এলো সমুদ্রের জোয়ার, বিক্ষুণ্ণ ছাত্রজনতার ঢেউ নেমে এলো রাস্তায়। শুরু হলো গুণ্ডা বাহিনীর লাঠিচার্জ, কাঁদানে গ্যাস নিক্ষেপ, গুলিবর্ষণ। সালাম, জব্বার, রফিক ও বরকতের মতো অসংখ্য নিরীহ প্রাণ ঝরে পড়ে রাজপথে। রচিত হয় এক নতুন মহাকাব্য, বাঙালির বীরত্বের বিজয় আখ্যান। গুলিবর্ষণ ও হত্যার প্রতিবাদে ঢাকাসহ বিভিন্ন শহরে হরতাল পালিত হয়, চলতে থাকে প্রবল আন্দোলন। আর এ আন্দোলনের ইতিহাস ২১শে ফেব্রুয়ারির ইতিহাস, বাঙালির চেতনার ইতিহাস।

একুশের চেতনা :
বাংলার মানুষ একুশের মহান আত্মত্যাগ থেকে যে অনুপ্রেরণা লাভ করেছে তা জাতির পরবর্তী সকল আন্দোলনে প্রেরণা জুগিয়েছে। সমগ্র জাতি একতার বন্ধনে আবদ্ধ হয়েছে একুশের চেতনায় উদ্বুদ্ধ হয়ে। সকল অত্যাচার ও শোষণের কালো হাত গুটিয়ে দেয়ার শক্তি ও প্রেরণা এসেছে একুশের চেতনাপ্রবাহে। একুশের রক্ত থেকেই পরবর্তীকালে দেশের মুক্তির রক্তিম পতাকা উড়েছে। লাখ লাখ শহিদের রক্তে রাঙা হয়ে বাংলাদেশের আকাশে যে লাল সূর্যের আবির্ভাব হলো তার চেতনায় আছে একুশের রক্তের রং।



একুশের তাৎপর্য :
আমাদের জাতীয় জীবনে আন্দোলনমুখর এ দিনটির তাৎপর্য অনেক গভীর। বুকের রক্তঝরা ঐ আন্দোলনের ভেতর দিয়ে অর্জিত হয়েছে বাঙালির ভাষা ও সংস্কৃতির অধিকার। তা আমাদের স্বাধীনতা সংগ্রামে দুর্বার প্রেরণা হিসেবে কাজ করেছে। একুশে ফেব্রুয়ারির সংগ্রামের পথ ধরেই আমরা স্বাধীনতা সংগ্রামে শামিল হয়েছিলাম, অর্জন করেছি মুক্তিযুদ্ধের বিজয়।

শহিদ দিবসের স্বীকৃতি :
একুশে ফেব্রুয়ারির মহান গুরুত্ব ও তাৎপর্যের প্রেক্ষাপটে ১৯৯৯ সালের ১৭ই নভেম্বর এই দিনটিকে আন্তর্জাতিক মাতৃভাষা দিবসের স্বীকৃতি দিয়েছে ইউনেস্কো। ২১শে ফেব্রুয়ারি আন্তর্জাতিক মাতৃভাষা দিবস আজ বিশ্বের সকল দেশে সকল জাতির মাতৃভাষার মর্যাদা ও স্বীকৃতির এক অনন্য স্মারক। অনন্য এক ঐতিহাসিক ঘটনা ১৯৫২ সালের ২১শে ফেব্রুয়ারি মায়ের ভাষার জন্য আত্মত্যাগ পৃথিবীর ইতিহাসে এক অনন্য ঘটনা। এ দিনের মহান আত্মদানের ঐতিহাসিক ঘটনার মধ্য দিয়ে বাঙালি তার স্বদেশের দিকে তাকিয়েছে। একুশের চেতনায় উজ্জীবিত হয়ে আমাদের তাই এগিয়ে যেতে হবে একটি আধুনিক কল্যাণ রাষ্ট্র হিসেবে বাংলাদেশকে গড়ে তোলার পথযাত্রায়।

একুশের গুরুত্ব :
একুশ আমাদের জাতীয় ছুটির দিন। দিনটি শোক দিবস হিসেবে জাতীয় মর্যাদায় পালিত হয়। এটি ভাষা-আন্দোলনের চূড়ান্ত দিন। এদিনে যাঁরা শহিদ হয়েছেন, তাঁদের রক্তের বিনিময়ে বাংলা ভাষা রাষ্ট্রীয় মর্যাদায় অভিষিক্ত হয়েছে। একুশের চেতনাই আমাদের পরবর্তী সকল আন্দোলন ও সাফল্যের উৎস। তাই আমাদের জাতীয় জীবনে একুশের গুরুত্ব অপরিসীম।

বাংলা সাহিত্যে একুশের রং একুশ আমাদের প্রেরণা, আমাদের বিশ্বাসের রঙে রঙিন। বাঙালির চেতনার উৎসমূলে শিল্প, সাহিত্য ও সংস্কৃতিতে লেগেছে একুশের রং মুক্তির রং। কথাসাহিত্য, নাটক, কবিতা ও সংগীতে একুশ কথা বলে। আমাদের তরুণেরা রক্তের যে অগুলি দিয়েছে ৫২-তে ভাষার জন্যে; সেই রক্তগঙ্গায় স্নাত হয়ে কাবালক্ষ্মী দিয়েছে বর শামসুর রাহমান, মোহাম্মদ মনিরুজ্জামান, গোলাম মোস্তফা, সিকান্দার আবু জাফর প্রমুখ কবি একুশের চেতনায় মুখর হন। কবি আবু জাফর ওবায়দুল্লাহর ভাবনায় –

“চিঠিটা তার পকেটে ছিল
ছেড়া আর রক্তে ভেজা।”

এ রক্ত বায়ান্নর রক্ত, এ রক্ত শিমুল পলাশের ডালে ফুটে থাকা লাল রক্ত। কবি সৈয়দ শামসুল হক অভিনন্দিত করেন এভাবে-

“তোমাকে অভিবাদন, বাংলাদেশ, তুমি ফিরে এসেছো তোমার লাল সূর্য আঁকা পতাকার ভেতরে যার আলোয় এখন রঞ্জিত হয়ে উঠেছে সাহসী বদ্বীপ।

(তোমাকে অভিবাদন, বাংলাদেশ)

আবার, ‘কবর’ নাটকে মুনীর চৌধুরী লিখেছেন, ভণ্ড নেতা ও তার সহযোগী দালালদের মুখোশ উন্মোচনে-

“তোমাদের দাবী অক্ষরে অক্ষরে আমরা মিটিয়ে দেব। তোমার নামে মনুমেন্ট গড়ে দেব।” —কবর

আবুল ফজল তাঁর বিখ্যাত প্রবন্ধ ‘মাতৃভাষা ও বাঙালি মুসলমান’ প্রবন্ধে বলেন, “বাঙালি মুসলমানদের মাতৃভাষা কি? উর্দু? না বাংলার আমার মতে ইহা সর্বাপেক্ষা অদ্ভুত কথা।”

(তরুণপত্র, শ্রাবণ ১৩৩২/-)

বস্তুত ১৯৫২-এর ভাষা আন্দোলনকে কেন্দ্র করে কবি সাহিত্যিকগণও মুখর হয়েছেন সৃষ্টির আনন্দে। চিত্রশিল্পেও এর ব্যতিক্রম ঘটেনি। আব্দুল কাইয়ুম, শিল্পী সাহাবুদ্দিনসহ অনেক শিল্পীর তুলিতে ১৯৫২-৭১-এর ইতিহাস চিত্রিত হয়েছে। ভাষা আন্দোলনের চেতনা তাদের উজ্জীবিত করেছে মুক্তির সংগ্রামে। এ সংগ্রামের সাফল্য থেকেই বাংলাদেশ আজ স্বাধীন সার্বভৌম রাষ্ট্র।উপসংহার :
একুশ আমাদের জাতীয় চেতনার উৎসমূল। ভাষা-আন্দোলনের বীজ অঙ্কুরিত হয়েই বাঙালি জাতীয়তাবাদের জন্ম। এ আন্দোলন স্বাধীনতা সংগ্রামের অগ্রদূত, ন্যায্য অধিকারের দাবি। স্বায়ত্তশাসনের এ দাবি থেকেই অঙ্কুরিত হয়েছে আমাদের মুক্তির সংগ্রাম। এ সংগ্রামের সাফল্য থেকেই বাংলাদেশ আজ স্বাধীন সার্বভৌম রাষ্ট্র।
একুশ আমাদের জাতীয় চেতনার উৎসমূল। ভাষা-আন্দোলনের বীজ অঙ্কুরিত হয়েই বাঙালি জাতীয়তাবাদের জন্ম। এ আন্দোলন স্বাধীনতা সংগ্রামের অগ্রদূত, ন্যায্য অধিকারের দাবি। স্বায়ত্তশাসনের এ দাবি থেকেই অঙ্কুরিত হয়েছে আমাদের মুক্তির সংগ্রাম। এ সংগ্রামের সাফল্য থেকেই বাংলাদেশ আজ স্বাধীন সার্বভৌম রাষ্ট্র।"
আমাদের ভাষা আন্দোলন,"ভূমিকা: বাঙালি জাতির সংগ্রামী চেতনার প্রথম বলিষ্ঠ পদক্ষেপ হলাে
   এই একুশ। ১৯৫২ সালের ২১শে ফেব্রুয়ারি মাতৃভাষার মর্যাদা
   রক্ষার্থে বাঙালির জীবনােৎসর্গের ঘটনা গড়েছে এক স্মরণীয় ইতিহাস।
   বাঙালি জাতিকে স্বতন্ত্র মর্যাদায় প্রতিষ্ঠিত করার জন্য অমর
   একুশের রয়েছে সীমাহীন অবদান। একুশের চেতনায় উজ্জীবিত আজ
   সারাবিশ্ব। একুশের এ ত্যাগ সমগ্র বাঙালি জাতির গর্বের বিষয়।
   একুশের পটভূমি: একুশের রয়েছে গৌরবদীপ্ত ইতিহাস। বায়ান্নর ভাষা
   আন্দোলনের ধারাবাহিকতার ফসল আমাদের মাতৃভাষার স্বীকৃতি। পাকিস্তান
   সৃষ্টির সূচনালগ্ন থেকেই বাঙালি জাতির চেতনায় বায়ান্নর একুশে
   ফেব্রুয়ারির আন্দোলনের তরঙ্গ প্রবাহিত। তদানীন্তন পাকিস্তানে
   সংখ্যাগরিষ্ঠ মানুষের ভাষা বাংলা হওয়া সত্ত্বেও উর্দুকে
   রাষ্ট্রভাষা করার ষড়যন্ত্রে লিপ্ত হয়েছিল পাকিস্তানি
   শাসকগােষ্ঠী। ১৯৪৮ সালের ২১শে মার্চ পাকিস্তানের প্রথম গভর্নর
   জেনারেল মােহাম্মদ আলি জিন্নাহ উর্দুকে একমাত্র রাষ্ট্রভাষা বলে
   ঘােষণা দেন। প্রতিবাদে ফেটে পড়ে পূর্ববাংলার ছাত্রসমাজ।  ১৯৪৯
   থেকে ১৯৫১ সাল পর্যন্ত ভাষার দাবি দিনে দিনে জোরালাে হতে থাকে।
   ১৯৫২ সালের শুরুতেই ২৬শে জানুয়ারি তদানীন্তন পাকিস্তানি
   প্রধানমন্ত্রী খাজা নাজিমুদ্দিন জিন্নাহর ঘােষণার পুনরাবৃত্তি
   করলে সরকার ও ছাত্রসমাজের মধ্যে তুমুল লড়াই হয়। মাতৃভাষার
   সম্মান রক্ষা করার জন্য দৃঢ়প্রতিজ্ঞ হয় পূর্ববাংলার মানুষ।
   '৫২-র ২১-এ ফেব্রুয়ারি 'রাষ্ট্রভাষা দিবস পালন ও সাধারণ ধর্মঘটের
   সিদ্ধান্ত হয়। আন্দোলন দমন করার জন্য পাকিস্তান সরকার ১৪৪ ধারা
   জারি করে জনসভা, মিছিল বন্ধ করে দেয়। ছাত্ররা সংগঠিতভাবে ১৪৪
   ধারা ভেঙে মিছিল বের করে। এ মিছিলে নির্বিচারে গুলি চালায়
   পাকিস্তানি পুলিশ। শহিদ হন সালাম, বরকত, রফিক, শফিক, জব্বারসহ
   অনেকে। শহিদদের এ আত্মত্যাগ আন্দোলনকে আরও বেগবান করে। মাতৃভাষার
   দাবিতে রক্তাক্ত একুশের স্মৃতিকে ভাস্বর করার জন্য গড়া হয় শহিদ
   মিনার, যা আমাদের জাতীয় জীবনের গৌরববাজ্জ্বল সংগ্রামের স্মৃতি
   বহন করে।
   একুশের চেতনায় স্বাধীনতার বীজমন্ত্র:  মাতৃভাষার বিরুদ্ধে সকল
   ষড়যন্ত্রকে নস্যাৎ করার লক্ষ্যে বাঙালির প্রথম ঐক্যবদ্ধ
   সংগ্রামের বহিঃপ্রকাশ ঘটে বায়ান্নর ২১শে ফেব্রুয়ারি। একুশের
   চেতনা আমাদের শেখায় আত্মত্যাগের মন্ত্র। এ চেতনায় উজ্জীবিত
   বাঙালি নিজেদের অধিকার সম্পর্কে সচেতন হয়। সেদিনের ভাষা আন্দোলন
   সময়ের দাবিতে ক্রমে রূপ নিয়েছিল স্বাধিকার ও স্বাধীনতা
   সংগ্রামে। ১৯৭১ সালের স্বাধীনতা সংগ্রাম আসলে একুশের চেতনারই
   পরিণত রূপ।
   একুশের তাৎপর্য: একুশ-আমাদের কাছে কেবল ঐতিহাসিক দিন নয়, এর
   তাৎপর্য অনেক গভীর ও ব্যাপক। একুশ বাঙালির মন-মনন, চিন্তাচেতনাকে।
   দিয়েছে স্বচ্ছতা, জাতীয় জীবনের দুর্দিন ও সংকটে দিয়েছে যথার্থ
   পথ নির্ধারণের এবং অভীষ্ট লক্ষ্য অর্জনের শিক্ষা। পাকিস্তানি
   শাসকগােষ্ঠীর অত্যাচার, শােষণ ও নিপীড়নের বিরুদ্ধে জাতীয়
   চেতনায় সংগঠিত হতে একুশ আমাদের উদ্বুদ্ধ করেছে। সর্বোপরি আমাদের
   সংস্কৃতি, ঐতিহ্য, মূল্যবােধ, জাতীয় স্বাতন্ত্র্য ও স্বাধীনতা
   নিয়ে বীরদর্পে বাঁচতে শিখিয়েছে।
   সাংস্কৃতিক বিকাশের চেতনা: বাঙালির সাংস্কৃতিক চেতনার বিকাশে
   একুশের রয়েছে অমূল্য অবদান। আন্দোলনের সুর বাজিয়ে একুশ জাতীয়
   চেতনার মানসপটে নতুন সংস্কৃতির জন্ম দেয়। নবচেতনা আর উদ্দীপনায়
   সৃষ্টি হয় শিল্প-সংস্কৃতি। আবদুল গাফফার চৌধুরীর কালজয়ী গান,
   'আমার ভাইয়ের রক্তে রাঙানাে একুশে ফেব্রুয়ারি, আমি কি ভুলিতে
   পারি? একুশেরই ফসল। একুশের সংগ্রামী চেতনার মাধ্যমেই আমরা অর্জন
   করেছি আরও অনেক ঐতিহ্যসমৃদ্ধ গান। একুশ উদযাপন উপলক্ষে প্রতিবছরই
   বিকাশ লাভ করছে বাংলার শিল্পসংস্কৃতির ধারা।
   একুশের চেতনা ও বাংলা সাহিত্য: একুশের চেতনা আমাদের সাহিত্য
   অঙ্গনে ফেলেছে সুদূরপ্রসারী প্রভাব। একুশের প্রথম কবিতা মাহবুব-
   উল-আলম চৌধুরীর ‘কাঁদতে আসিনি, ফাঁসির দাবি নিয়ে এসেছি'। একুশের
   অনবদ্য দলিল হাসান হাফিজুর রহমান সম্পাদিত 'একুশে ফেব্রুয়ারি'
   সংকলন। একুশের চেতনায় সৃষ্ট আরও অনেক সাহিত্যে ভরে আছে আমাদের
   সাহিত্যের অঙ্গন। প্রতি বছর একুশ উদযাপন উপলক্ষে প্রকাশিত হচ্ছে
   অজস্র সাহিত্য সংকলন।
   বাংলা ভাষা ও সাহিত্যের বিরুদ্ধে ষড়যন্ত্র মােকাবিলায় একুশের
   চেতনা: বায়ান্নর একুশে ভাষার মর্যাদা প্রতিষ্ঠায় অঙ্গীকারবদ্ধ
   বাঙালি নস্যাৎ করেছিল পাকিস্তানি শাসকগােষ্ঠীর সকল চক্রান্ত।
   কিন্তু বায়ান্নর পরেও বাংলা ভাষা ও সাহিত্যের বিরুদ্ধে নয়া
   ঔপনিবেশিক শাসক-শােষকদের চক্রান্ত থেমে থাকেনি। সে জঘন্য তৎপরতা
   উপলব্ধি করেই বেদনার্ত হৃদয়ে কবি শামসুর রাহমান লিখেছিলেন:
   'এখন তােমাকে নিয়ে খেঙরার নােংরামি,
   এখন তােমাকে ঘিরে খিস্তি খেউড়ের পৌষমাস!
   তােমার মুখের দিকে আজ আর যায় না তাকানাে,
   বর্ণমালা, আমার দুঃখিনী বর্ণমালা।'
   এসব অপপ্রচেষ্টার মধ্যে ছিল বাংলা ও উর্দু মিলে একটা ভাষা তৈরি
   করা, বাংলা বর্ণমালা তুলে রােমান হরফে বাংলা প্রবর্তন করা,
   রবীন্দ্রনাথকে বর্জনের চক্রান্ত, রবীন্দ্রসংগীত নিষিদ্ধকরণ, নজরুল
   সাহিত্যকে খণ্ডিতকরণের চেষ্টা, বাংলা সাহিত্যকে জোরপূর্বক
   পাকিস্তানীকরণের প্রচেষ্টা ইত্যাদি। কিন্তু একুশের চেতনায় সমৃদ্ধ
   হয়ে সকল হীনচক্রান্তকে প্রতিহত করেছে আমাদের সাধারণ মানুষ ও
   প্রগতিশীল ছাত্র-শিক্ষক, বুদ্ধিজীবী, শিল্পী, সাহিত্যিকের বলিষ্ঠ
   প্রতিবাদী কণ্ঠস্বর।
   উপসংহার: একুশ আমাদের প্রেরণার উৎস। বাংলাদেশের প্রতিটি মানুষ
   একুশের চেতনা ও প্রেরণায় উজ্জীবিত এবং যেকোনাে জাতীয় সংকট ও
   ষড়যন্ত্রের বিরুদ্ধে সর্বতােভাবে ঐক্যবদ্ধ। একুশ আমাদের জাতীয়
   জীবনের অসাম্প্রদায়িক, গণতান্ত্রিক, প্রগতিশীল ও জাতীয়
   চেতনামূলক আন্দোলনের চালিকাকেন্দ্র। একুশের চেতনায় আমরা বারংবার
   উজ্জীবিত হয়েছি, পেয়েছি স্বাধীন সার্বভৌম বাংলাদেশ। তাই একুশের
   চেতনা হােক আমাদের অনাগত ভবিষ্যৎ প্রজন্মের দিক-নির্দেশক
   আলােকবর্তিকা ।"
একুশের চেতনা,"ভূমিকা : বাঙালি জাতির অন্যতম প্রধান সৃষ্টি মহান একুশ । একুশ
   একটি চেতনা , একটি বৈশ্বিক প্রতীক , একটি মহাবিস্ফোরণ । ১৯৫২
   সালের একুশে ফেব্রুয়ারি মাতৃভাষার মর্যাদা রক্ষার্থে বাঙালির
   জীবনােৎসর্গের ঘটনা । গড়েছে এক অনন্য ইতিহাস । বাঙালি জাতিকে
   স্বতন্ত্র মর্যাদায় প্রতিষ্ঠিত করার জন্য অমর একুশের রয়েছে ।
   সীমাহীন অবদান । একুশের চেতনায় উজ্জীবিত আজ সারাবিশ্ব । একুশ আর
   কেবল বাঙালির জাতীয় ইতিহাস । নয় বরং আন্তর্জাতিক অঙ্গনেও তা
   ভাষার মর্যাদাকে প্রতিষ্ঠিত করেছে । একুশের এ বিশ্বজয় সমগ্র
   বাঙালি । জাতির গর্বের বিষয় ।
   একুশের পটভূমি : একুশের রয়েছে গৌরবদীপ্ত ইতিহাস । বায়ান্নর ভাষা
   আন্দোলনের ধারাবাহিকতার ফসল আমাদের স্বাধীনতা । ১৪ আগস্ট , ১৯৪৭ -
   এ পাকিস্তান সৃষ্টির সূচনালগ্ন থেকেই বাঙালি জাতির চেতনায়
   বায়ান্নর একুশে ফেব্রুয়ারির আন্দোলনের তরঙ্গ প্রবাহিত ।
   পাকিস্তান প্রতিষ্ঠার পর এর রাষ্ট্রভাষা নিয়ে অবাঞ্ছিত
   পরিস্থিতির অবতারণায় একুশে ফেব্রুয়ারির মতাে , কালজয়ী দিবসের
   জন্ম । তদানীন্তন পাকিস্তানে সংখ্যাগরিষ্ঠ মানুষের ভাষা বাংলা
   হওয়া সত্ত্বেও উর্দুকে রাষ্ট্রভাষা করার ষড়যন্ত্রে লিপ্ত
   হয়েছিল পাকিস্তানি শাসকগােষ্ঠী । ১৯৪৮ সালের ২১ শে মার্চ
   পাকিস্তানের প্রথম গভর্নর জেনারেল মােহাম্মদ আলী জিন্নাহ উর্দুকে
   একমাত্র রাষ্ট্রভাষা বলে ঘােষণা দেন । প্রতিবাদে ফেটে পড়ে
   পূর্ববাংলার ছাত্রসমাজ । ১৯৪৯ থেকে ১৯৫১ সাল পর্যন্ত ভাষার দাবি
   জোরালাে হয়ে ওঠে । ১৯৫২ সালের ২৬ শে জানুয়ারি তদানীন্তন
   পাকিস্তানি প্রধানমন্ত্রী খাজা নাজিমুদ্দিন জিন্নাহর ঘােষণার
   পুনরাবৃত্তি করলে সরকার ও ছাত্রসমাজের মধ্যে তুমুল লড়াই হয় ।
   মাতৃভাষার সম্মান রক্ষার জন্য দৃঢ়প্রতিজ্ঞ হয় পূর্ববাংলার মানুষ
   । '৫২ -র ২১ শে ফেব্রুয়ারি রাষ্ট্রভাষা দিবস ’ পালন ও সাধারণ
   ধর্মঘটের সিদ্ধান্ত হয় । আন্দোলন দমন করার জন্য পাকিস্তান সরকার
   ১৪৪ ধারা জারি করে জনসভা , মিছিল বন্ধ করে দেয় । ছাত্ররা
   সংগঠিতভাবে ১৪৪ ধারা ভেঙে মিছিল বের করে । এ মিছিলে নির্বিচারে
   গুলি , চালায় পুলিশ । শহিদ হন সালাম , বরকত , রফিক , শফিক ,
   জব্বারসহ নাম না জানা অনেকে । শহিদের এ আত্মত্যাগ আন্দোলনকে আরও
   বেগবান করে । মাতৃভাষার দাবিতে রক্তাক্ত একুশের স্মৃতিকে ভাস্বর
   করার জন্য গড়া হয় শহিদ মিনার । যা আমাদের জাতীয় জীবনের
   গৌরবােজ্জ্বল ঐতিহ্য ।
   একুশের চেতনায় স্বাধীনতার বীজমন্ত্র : মাতৃভাষার বিরুদ্ধে সকল
   ষড়যন্ত্রকে নস্যাৎ করার লক্ষ্যে বাঙালির প্রথম ঐক্যবদ্ধ
   সংগ্রামের বহিঃপ্রকাশ ঘটে বায়ান্নর ২১ শে ফেব্রুয়ারি । একুশের
   চেতনা আমাদের শেখায় আত্মত্যাগের মন্ত্র । এ চেতনায় উজ্জীবিত
   বাঙালি নিজের অধিকার সম্পর্কে সচেতন হয় । সেদিনের ভাষা আন্দোলন
   সময়ের দাবিতে ক্রমে রূপ নিয়েছিল স্বাধিকার ও স্বাধীনতা সংগ্রামে
   । ১৯৭১ সালের স্বাধীনতা সংগ্রাম আসলে একুশের চেতনারই পরিণত রূপ ।
   একুশের তাৎপর্য ; একুশ আমাদের কাছে কেবল ঐতিহাসিক দিন নয় , এর
   তাৎপর্য অনেক গভীর ও ব্যাপক । একুশ বাঙালির মন - মনন , চিন্তা -
   চেতনাকে স্বচ্ছতা , জাতীয় জীবনের দুর্দিন ও সংকটে যথার্থ পথ
   নির্ধারণের শিক্ষা দিয়েছে । পাকিস্তানি শাসকগােষ্ঠীর অত্যাচার ,
   শােষণ ও নিপীড়নের বিরুদ্ধে জাতীয় চেতনায় সংগঠিত হতে একুশ
   আমাদের উদ্বুদ্ধ করেছে । সর্বোপরি আমাদের সংস্কৃতি , ঐতিহ্য ,
   মূল্যবােধ , জাতীয় স্বাতন্ত্র ও স্বাধীনতা নিয়ে বীরদর্পে বাচতে
   শিখিয়েছে ।
   সাংস্কৃতিক বিকাশের চেতনা : বাঙালির সাংস্কৃতিক চেতনার বিকাশে
   একুশের রয়েছে অমূল্য অবদান । একুশ মূলত সাংস্কৃতিক আন্দোলন । আর
   আন্দোলনের সুর বাজিয়ে একুশ জাতীয় চেতনার মানসপটে নতুন ।
   সংস্কৃতির জন্ম দেয় । নবচেতনা আর উদ্দীপনায় সৃষ্টি হয় শিল্প -
   সাহিত্য - সংস্কৃতি । আবদুল গাফফার চৌধুরীর কালজয়ী গান , ' আমার
   ভাইয়ের রক্তে রাঙানাে একুশে ফেব্রুয়ারি , আমি কি ভুলিতে পারি'–
   একুশেরই ফসল । একুশের সংগ্রামী চেতনার মাধ্যমেই আমরা অর্জন করেছি
   আরও অনেক ঐতিহ্যসমৃদ্ধ গান । একুশের চেতনা আমাদের সাহিত্য অঙ্গনে
   ফেলেছে সুদূরপ্রসারী প্রভাব । একুশের প্রথম কবিতা মাহবুব উল আলম
   চৌধুরীর কাঁদতে আসিনি , ফাঁসির দাবি নিয়ে এসেছি ' । একুশের
   অনবদ্য দলিল হাসান হাফিজুর রহমান সম্পাদিত ' একুশে ফেব্রুয়ারি '
   সংকলন । একুশের চেতনায় সৃষ্ট আরও অনেক সাহিত্যে ভরে আছে আমাদের
   অজান । প্রতি বছর একুশ উদযাপন উপলক্ষে প্রকাশিত হচ্ছে অজস্র
   সাহিত্য সংকলন ।
   একুশের চেতনা ও বাংলা একাডেমি : একুশের সাংস্কৃতিক চেতনার
   অসামান্য ফসল ১৯৫৫ সালে বাংলা একাডেমির প্রতিষ্ঠা । এরপর থেকে
   বাংলা একাডেমি প্রতিবছর অমর একুশে বইমেলা অনুষ্ঠানমালার আয়ােজন
   করে আসছে , যা আমাদের জাতীয় সাংস্কৃতিক উৎসবে পরিণত হয়েছে ।
   বাংলা ভাষা , সাহিত্য ও সংস্কৃতির চর্চা , গবেষণা ও বিকাশে আমাদের
   জাতীয় জীবনে এ প্রতিষ্ঠানের অবদান অসামান্য ।
   একুশের চেতনা ও সাংস্কৃতিক ঐতিহ্য : একুশের স্মৃতিকে ভাস্বর করার
   জন্য এবং ভাষা শহিদদের প্রতি সম্মান । প্রদর্শনের জন্য ১৯৫২ সালে
   নির্মিত হয় শহিদ মিনার । ১৯৫৩ সালে শহিদ দিবস উদ্যাপন করতে গিয়ে
   তখনকার প্রগতিশীল কর্মীরা কালাে পতাকা উত্তোলন , নগ্ন পায়ে
   প্রভাতফেরি ও সমবেত কণ্ঠে একুশের গান , শহিদদের কবর । ও শহিদ
   মিনারে পুষ্পমাল্য অর্পণ ইত্যাদি কর্মসূচি পালন করেন । সেই থেকে
   এসব কর্মসূচি বাঙালির জাতীয় চেতনার নবজাগরণের প্রতীক হয়ে
   দাঁড়িয়েছে । এখন এসব আমাদের সাংস্কৃতিক ঐতিহ্যের অজা ।
   বাংলা ভাষা ও সাহিত্যের বিরুদ্ধে ষড়যন্ত্র মােকাবিলায় একুশের
   চেতনা : বায়ান্নর একুশে ফেব্রুয়ারি ভাষার মর্যাদা প্রতিষ্ঠায়
   অঙ্গীকারবদ্ধ বাঙালি নস্যাৎ করেছিল পাকিস্তানি শাসকগােষ্ঠীর সকল
   চক্রান্ত । কিন্তু বায়ান্নর পরেও বাংলা ভাষা ও সাহিত্যের
   বিরুদ্ধে নয়া ঔপনিবেশিক শাসক - শােষকদের চক্রান্ত থেমে যায়নি ।
   সে জঘন্য তৎপরতা উপলব্ধি করেই বেদনার্ত হৃদয়ে কবি শামসুর রাহমান
   লিখেছিলেন :
   এখন তােমাকে নিয়ে খেরার নােংরামি , এখন তােমাকে ঘিরে খিস্তি
   খেউড়ের পৌষমাস ! তােমার মুখের দিকে আজ আর যায় না তাকানাে ,
   বর্ণমালা , আমার দুঃখিনী বর্ণমালা ।
    এসব অপচেষ্টার মধ্যে ছিল বাংলা ও উর্দু মিলে একটা ভাষা তৈরি করা
   , বাংলা বর্ণমালা তুলে রােমান হরফে বাংলা প্রবর্তন করা ,
   রবীন্দ্রনাথকে বর্জনের চক্রান্ত , রবীন্দ্রসংগীত নিষিদ্ধকরণ ,
   নজরুল সাহিত্যকে খণ্ডিতকরণের । চেষ্টা , বাংলা সাহিত্যে জোরপূর্বক
   পাকিস্তানিকরণ প্রচেষ্টা ইত্যাদি । কিন্তু একুশের চেতনায় সমৃদ্ধ
   হয়ে সকল হীনচক্রান্তকে প্রতিহত করেছে আমাদের সাধারণ মানুষ ও
   প্রগতিশীল ছাত্র - শিক্ষক , বুদ্ধিজীবী , শিল্পী , সাহিত্যিকের
   বলিষ্ঠ প্রতিবাদী কণ্ঠস্বর ।
   উপসংহার : একুশ আমাদের জাতীয় জীবনের যেকোনাে শুভ প্রয়াসের মূর্ত
   প্রতীক । সাংস্কৃতিক চেতনার বিকাশে একুশ আমাদের গৌরবােজ্জ্বল
   বীরত্বগাথা ও প্রেরণার উৎস । বাংলাদেশের প্রতিটি মানুষ একুশের
   চেতনা ও প্রেরণায় উজ্জীবিত এবং যেকোনাে জাতীয় সংকট ও
   ষড়যন্ত্রের বিরুদ্ধে সর্বতােভাবে ঐক্যবদ্ধ । একুশ আমাদের জাতীয়
   জীবনের অসাম্প্রদায়িক , গণতান্ত্রিক , প্রগতিশীল ও জাতীয়
   চেতনামূলক আন্দোলনের চালিকাকেন্দ্র । একুশের চেতনায় আমরা বারংবার
   উজ্জীবিত হয়েছি , পেয়েছি স্বাধীন সার্বভৌম বাংলাদেশ । তাই
   একুশের চেতনা হােক আমাদের অনাগত ভবিষ্যৎ প্রজন্মের দিক - নির্দেশক
   আলােকবর্তিকা ।
"
কম্পিউটার : বিজ্ঞানের বিস্ময় রচনা," ভূমিকা : আধুনিক যুগ বিজ্ঞান ও প্রযুক্তির যুগ । এ যুগে বিজ্ঞানকে
   হালকাভাবে নেওয়ার কোনাে সুযােগ নেই । ব্যক্তি মানুষের দৈনন্দিন
   জীবনের সঙ্গে অত্যন্ত ঘনিষ্ঠভাবে জড়িয়ে গেছে বিজ্ঞান ।
   বিজ্ঞানকে বাদ দিয়ে । আধুনিক সভ্য জগৎ এখন অকল্পনীয় । আর
   বিজ্ঞানের আরেক অকল্পনীয় দান হচ্ছে কম্পিউটার । বিশ শতকে একক
   আবিষ্কার হিসেবে কম্পিউটার মানব জাতিকে যতটা প্রভাবিত করতে পেরেছে
   , মানুষের জীবনকে যতটা । গতিসম্পন্ন করতে পেরেছে তা বােধ করি অন্য
   কোনাে আবিষ্কার করতে সক্ষম হয়নি । বিজ্ঞানের নানা আবিষ্কার নানা
   ক্ষেত্রে যুগান্তকারী বিপ্লব বয়ে আনলেও কম্পিউটারই আজ বিজ্ঞানের
   বিস্ময় হিসেবে বিবেচিত।
   আবিষ্কার : আজকের সুপরিচিত কম্পিউটার হঠাৎ করে বিজ্ঞানের আবিষ্কার
   হিসেবে পৃথিবীতে আসেনি । বহুকালের বহু গবেষণার ফল হিসেবে
   কম্পিউটার আবিষ্কৃত হয়েছে বিজ্ঞানীদের হাতে । ১৬৪২ খ্রিষ্টাব্দে
   কেইটি পাসকেল যােগ - বিয়ােগ করতে সক্ষম এমন গণনা যন্ত্রের
   আবিষ্কার করেন । ১৫৭১ খ্রিষ্টাব্দে ফ্লাইড গুণ ও ভাগ করতে পারে
   এমন যন্ত্র তৈরি করেন । কিন্তু ব্রিটিশ গণিতজ্ঞ চার্লস ব্যাবেজই
   হলেন আধুনিক কম্পিউটারের জনক । আধুনিক কম্পিউটারের পূর্ণাঙ্গ গঠন
   তত্ত্বটি প্রথম তার হাতেই রূপ পায় । ব্যাবেজ কম্পিউটার তৈরি
   করেছিলেন ধাতব যন্ত্রাংশ দিয়ে । তখনও সূক্ষ্ম রকমারি যন্ত্র বা
   যন্ত্রাংশ তৈরি না হওয়ায় তিনি পরিপূর্ণ কাঠামাে দাঁড় করাতে
   পারেননি । তবে আজ যে কম্পিউটার গােটা বিশ্বকে জয় করেছে তাতেও
   কিন্তু অনুসরণ করা হয়েছে ব্যাবেজেরই গঠন তত্ত্ব । ১৯৪৪ সালে
   হার্ভার্ড ইউনিভার্সিটি এবং আইবিএম কোম্পানির যৌথ প্রয়াসে প্রথম
   ইলেকট্রো মেকানিক্যাল কম্পিউটার তৈরি হয় । ইয়ানিক ’ পূর্ণাঙ্গ
   কম্পিউটার তৈরি হয় ১৯৪৬ সালে ।
   কম্পিউটারের প্রধান অঙ্গসমূহ : কম্পিউটারের নানারকম যন্ত্রাংশ
   থাকলেও এর গঠন কাঠামােটি প্রধানত দুটি ভাগে বিভক্ত । একটি হলাে :
   হার্ডওয়্যার যেটিকে যান্ত্রিক সরঞ্জাম বলা যায় , অন্যটি
   প্রােগ্রাম সম্পর্কিত বা সফটওয়্যার । তথ্য সংরক্ষণের স্মৃতি ,
   অভ্যন্তরীণ কাজের জন্য ব্যবহৃত তাত্ত্বিক দিক , ইনপুট ও আউটপুট
   অংশ এবং সকল বৈদ্যুতিক বর্তনী হার্ডওয়্যারের মধ্যে পড়ে । এদের
   কাজ হচ্ছে প্রােগ্রামের সাহায্যে কম্পিউটারকে কর্মক্ষম করে তােলা
   ।
   কম্পিউটারের প্রকারভেদ : কম্পিউটারের আকৃতি , কার্যসম্পাদনের গতি
   ও প্রক্রিয়া অনুযায়ী নানারকম কম্পিউটার দেখা যায় । যেমন :
   সুপার কম্পিউটার , মিনি কম্পিউটার , মাইক্রো কম্পিউটার ,
   মেইনফ্রেম ইত্যাদি । অধুনা ল্যাপটপ কম্পিউটার বিশ্ববাসীর নজর
   কেড়েছে । সহজে পরিবহন এবং কাজের সুবিধার জন্য এ কম্পিউটার অনেকের
   কাছে এখন কাম্য বস্তু ।
   কম্পিউটারের ব্যবহার : কম্পিউটার মানবজীবনের সাথে এখন এত ব্যাপক
   পরিসরে সম্পৃক্ত হয়েছে যে , কম্পিউটারকে এখন মানুষের অনিবার্য
   সঙ্গী হিসেবে কল্পনা করা যায় । ব্যবসা - বাণিজ্য , শিক্ষা ,
   চিকিৎসা , মহাকাশ গবেষণা প্রভৃতি ক্ষেত্রে কম্পিউটার আজকাল
   অপরিহার্য হয়ে পড়েছে । রােগ নির্ণয়ের ক্ষেত্রেও কম্পিউটার
   ব্যবহৃত হচ্ছে ব্যাপকভাবে । ই - মেইল , ইন্টারনেট তথা আধুনিক
   দ্রুত যােগাযােগ ব্যবস্থাপনায় । কম্পিউটারই প্রধান সহায়ক ।
   মানবজীবনের সকল স্তরকে যেন কম্পিউটার জয় করে ছাড়বে । দেশের অফিস
   আদালত , কল - কারখানা সর্বত্রই কম্পিউটারের উপস্থিতি । প্রাকৃতিক
   দুর্যোগ বিশ্লেষণ , বাজেট প্রণয়ন ইত্যাদি কাজেও কম্পিউটারের
   ব্যবহার দিন দিন নবযাত্রা লাভ করছে । মােটকথা , কম্পিউটার ও
   মানবজীবন এখন অভিন্ন । একটিকে বাদ দিলে যেন অন্যটি বিকল ।
   কম্পিউটারের নবযাত্রা : যেদিন কম্পিউটার প্রথম আবিষ্কৃত হয়েছিল
   সেদিনকার আকৃতি এখন আর নেই বললেই চলে । আকৃতিতে কম্পিউটার এখন
   অনেক ছােট হয়েছে কিন্তু কাজের ক্ষমতা বৃদ্ধি পেয়েছে ।
   কম্পিউটারে যুক্ত হচ্ছে নতুন নতুন প্রতিভার অবদান । দিন যত যাচ্ছে
   ততই কম্পিউটার তার ক্ষমতাকে যেন বৃদ্ধি করে চলেছে । মানুষের সকল
   কাজই যেন সে একা করবে । তাই ক্রমশ কাজের ক্ষেত্রে কম্পিউটার
   শক্তিমান হয়ে উঠছে । কোন কম্পিউটার কত দ্রুত কত কাজ করতে পারে এর
   ওপর নির্ভর করছে তার চাহিদা । তাই কম্পিউটার কোম্পানিগুলােও বড়
   বড় বিজ্ঞানী ও গবেষকদের মাধ্যমে নিজ নিজ ক্ষেত্রে প্রতিযােগিতার
   শীর্ষে থাকার চেষ্টা করছে , ফলে বৃদ্ধি পাচ্ছে কম্পিউটারের কার্য
   সম্পাদনের ক্ষমতা।
   বাংলাদেশে কম্পিউটার : বিশ্বের অন্যান্য দেশের মতাে বাংলাদেশেও
   কম্পিউটার ব্যবহার বৃদ্ধি পাচ্ছে । অফিস , আদালত ও শিক্ষা
   প্রতিষ্ঠান সর্বত্রই এখন কম্পিউটার । কম্পিউটারে পারদর্শী হলে
   তুলনামূলকভাবে ভালাে কর্মসংস্থান জোটে বলে তরুণ - তরুণীদের মধ্যে
   কম্পিউটার এখন জনপ্রিয় । কম্পিউটারের ক্ষেত্র অনেক বিস্তৃত বলেই
   বিশ্ববিদ্যালয়ের মতাে সর্বোচ্চ বিদ্যাপীঠে এখন কম্পিউটার বিষয়ে
   স্নাতক ও স্নাতকোত্তর ডিগ্রির প্রচলন হয়েছে । এমনকি কম্পিউটার
   তথা বিজ্ঞাননির্ভর পড়াশােনার বিস্তারে বিজ্ঞান ও প্রযুক্তি
   বিশ্ববিদ্যালয় নামে পৃথক বিশ্ববিদ্যালয় গড়ে উঠেছে । দেশ -
   বিদেশে সর্বত্র মুদ্রণ শিল্পে কম্পিউটারের অনিবার্যতা অস্বীকার
   করার সুযােগ নেই । তাই বলা যায় , কম্পিউটার বিজ্ঞানের এমন দান যে
   তাকে দু হাত ভরে গ্রহণ না করার কোনাে সুযােগ নেই ।
   কিছু বিরূপ প্রতিক্রিয়া : হাজার উপকারিতা সত্ত্বেও কম্পিউটারের
   কিছু অপকারিতা নিয়ে সমালােচনাও আছে । যুদ্ধ - বিগ্রহ , অস্ত্র
   নির্মাণ ইত্যাদিকে সহজ করে তুলছে কম্পিউটার । দশ জনের কাজ এখন
   কম্পিউটার একাই করতে পারে বলে এটাও কম্পিউটারের দোষ বলা হয়ে থাকে
   , কেননা এতে বেকারত্বের সৃষ্টি হচ্ছে ।
   শেষ কথাঃ গুহাবাসী মানুষ আজ বিশ্বজয় করেছে আর বিশ্বকে জয় করেছে
   কম্পিউটার । বিজ্ঞানের হাজার আবিষ্কারের মধ্যে কম্পিউটারই
   শক্তিমান । তাই কম্পিউটার বিজ্ঞানের বিস্ময় , বিজ্ঞানের শ্রেষ্ঠ
   দান ।
"
কম্পিউটার বিজ্ঞানের বিস্ময়,"সূচনা : যুগে যুগে বিজ্ঞানের কল্যাণে অনেক অভাবনীয় প্রযুক্তির
   সাথে মানুষের পরিচয় ঘটেছে। সেগুলোর মধ্যে সবচেয়ে বিস্ময়কর হলো
   কম্পিউটার। কম্পিউটারের শাব্দিক অর্থ হিসাবকারী যন্ত্র। তবে কেবল
   যোগ, বিয়োগ, গুণ, ভাগ প্রভৃতির মধ্যেই এর কার্যকারিতা সীমাবদ্ধ
   নয়। বিজ্ঞানী, বিশেষজ্ঞ থেকে শুরু করে নিতান্ত সাধারণ মানুষের
   জীবনে কম্পিউটার আজ একটি প্রয়োজনীয় জিনিসে পরিণত হয়েছে। বিংশ
   শতাব্দীতে একক আবিষ্কার হিসেবে কম্পিউটার মানবজীবনকে যতটা
   প্রভাবিত করেছে, তা বোধ হয় অন্য কিছু পারেনি। কম্পিউটারে অনেক
   ক্ষেত্রে মানুষের মস্তিষ্কের অনুকরণ করা হয়েছে। তবে কাজের
   দ্রুততা, বিশুদ্ধতা এবং নির্ভরশীলতার দিক থেকে কম্পিউটার মানুষের
   চেয়ে অনেক উন্নত। আধুনিক জীবনের প্রতিটি ক্ষেত্রই কম্পিউটারের
   নিয়ন্ত্রণাধীন। বিচিত্র ও বহুমুখী সব কাজে কম্পিউটারের ব্যবহার
   জীবনকে সহজ করে তুলেছে বহুগুণে।

   উদ্ভাবন : কম্পিউটার উদ্ভব ও বিকাশের পেছনে বহু শতাব্দীর সাধনা
   বিদ্যমান। মানুষের অক্লান্ত প্রচেষ্টার ফল এই কম্পিউটার।
   যোগ-বিয়োগ করতে সক্ষম গণনাযন্ত্র প্রথম তৈরি করেন গণিতবিদ বেøইজ
   প্যাসকেল ১৬৪২ সালে। ১৬৭১ সালে গটফ্রাইড লেবনিট্জ প্রথম গুণ ও
   ভাগের ক্ষমতা সম্পন্ন যান্ত্রিক ক্যালকুলেটর তৈরি করেন। আধুনিক
   কম্পিউটার উদ্ভাবনের সূত্রপাত হয় ১৮৩৩ সালে ব্রিটিশ গণিতবিদ
   চালর্স ব্যাবেজের গণকযন্ত্র অ্যানালিটিক্যাল ইঞ্জিন থেকে। চার্লস
   ব্যাবেজকে তাই কম্পিউারের জনক বলা হয়। প্রথমদিকের কম্পিউটারগুলো
   আকার ও আয়তনে ছিল বিশাল। কয়েকটি রুমে রাখতে হতো এর যন্ত্রপাতি।
   পরবর্তীকালে মাইক্রোপ্রসেসর আবিষ্কার হওয়ায় এর আকার ছোট হয়ে আসে।
   বর্তমানে হাতের তালুর আকারের কম্পিউটারও বাজারে পাওয়া যায়।

   গঠন : একটি কম্পিউটারে অনেক ধরনের যন্ত্রাংশ থাকলেও এর গঠনরীতির
   প্রধান দুটি দিক লক্ষ করা যায়। একটি হলো যান্ত্রিক সরঞ্জাম বা
   হার্ডওয়্যার অন্যটি পোগ্রাম সম্পর্কিত বা সফটওয়্যার।
   হার্ডওয়্যারের মধ্যে পড়ে তথ্য সংরক্ষণের স্মৃতি, অভ্যন্তরীণ
   কার্যের জন্য ব্যবহৃত তাত্তি¡ক দিক, তথ্য সংগ্রহের কাজে ইনপুট
   অংশ, ফলাফল প্রদর্শনের জন্য আউটপুট অংশ এবং সকল বৈদ্যুতিক বর্তনী।
   এসব যান্ত্রিক সরঞ্জামের কাজ হলো পোগ্রামের সাহায্যে কম্পিউটারকে
   কর্মক্ষম করে তোলা।

   প্রকারভেদ : কম্পিউটারের ভিতরের গঠন আকৃতি, কাজের গতি ইত্যাদি
   বিচারে এটাকে কয়েকটি ভাগে ভাগ করা যায়। এগুলো হলো : ১. সুপার
   কম্পিউটার, ২. মেইন ফ্রেম কম্পিউটার, ৩. মিনি কম্পিউটার ও ৪.
   মাইক্রো কম্পিউটার। গঠন ও আকৃতিগত পার্থক্য থাকলেও এদের মূলনীতিতে
   বিশেষ পার্থক্য নেই বললেই চলে।

   উপকারিতা : বাস্তবিক অর্থে কম্পিউটার পারে না এমন কোনো কাজ নেই।
   ঘরবাড়ি, অফিস, কলকারখানা সব জায়গাতেই অনেক বড় বড় কাজ নিমেষেই
   কম্পিউটারে করে নেওয়া যাচ্ছে। এতে অনেক দৈহিক ও মানসিক শ্রম
   সাশ্রয় হচ্ছে। চিকিৎসাক্ষেত্রে কম্পিউটার আশীর্বাদরূপে আবিভর্‚ত
   হয়েছে। অনেক সূ² অস্ত্রোপচার, রোগ নির্ণয় ইত্যাদিতে এর ব্যবহার
   করা হচ্ছে। নকশা করা, গণনা করা, ছবি আঁকা, লেখা, পড়া, বিনোদন-
   এককথায় জীবন যাপনের সাথে সম্পর্কিত প্রতিটি কাজেই কম্পিউটার
   আমাদের নিত্যসঙ্গী। কম্পিউটারে ইটারনেট ব্যাবহার করে মুহূর্তের
   মধ্যেই আমরা বিশ্বের যেকোনো প্রান্তের সাথে তথ্য আদান-প্রদান করতে
   পারছি। এভাবে কম্পিউটার পুরো বিশ্বটাকেই আমাদের হাতের মুঠোয় বন্দি
   করেছে।

   কম্পিউটারের ক্ষতিকর দিক : কম্পিউটারের অসংখ্য উপকারি দিকের
   পাশাপাশি কিছু ক্ষতিকর দিকও রয়েছে। এক কম্পিউটার একই সাথে অনেক
   মানুষের কাজ করে দেওয়ায় বেকারত্ব বাড়ছে। তাছাড়া অনেকে কম্পিউটারে
   কাজের বদলে গেমস খেলে বা অপ্রয়োজনীয় কাজ করে সময় নষ্ট করে। এটি
   শিশুদেরকে শারীরিক পরিশ্রম ও খেলাধুলা থেকে বিমুখ করছে।

   কম্পিউটার ও বাংলাদেশ : যুগের চাহিদার পরিপ্রেক্ষিতে বর্তমান
   বিশ্বে কম্পিউটার একটি অগ্রগণ্য খাত। বাংলাদেশেও কম্পিউটারকে
   অগ্রাধিকার দেওয়া হয়েছে। যে কারণে পাঠ্যসূচিতে কম্পিউটারকে
   অন্তর্ভুক্ত করা হয়েছে। কম্পিউটার ব্যবহার বৃদ্ধির জন্য সরকার এর
   যন্ত্রাংশ আমদানির ক্ষেত্রে ন্যূনতম শুল্ক ধার্য করেছে।
   পর্যায়ক্রমে দেশের প্রতিটি স্কুল কলেজে কম্পিউটার শিক্ষা বিভাগ
   খোলার পরিকল্পনা সরকারের সক্রিয় বিবেচনায় রয়েছে। তাছাড়া কম্পিউটার
   বিষয়ে উচ্চতর শিক্ষা গ্রহণের জন্য বিভিন্ন বিশ্ববিদ্যালয়ে বিভাগ
   খোলাসহ আলাদাভাবে বিজ্ঞান ও প্রযুক্তি বিশ্ববিদ্যালয় স্থাপন করা
   হয়েছে। কম্পিউটারকে কেন্দ্র করে বাংলাদেশে বিপুল কর্মসংস্থান ও
   অর্থনৈতিক উন্নয়নের সম্ভাবনা সৃষ্টি হয়েছে। আমেরিকা,
   যুক্তরাষ্ট্র, কানাডা, ব্রিটেনসহ উন্নত দেশসমূহে দক্ষ কম্পিউটার
   প্রকৌশলীর ব্যাপক চাহিদা রয়েছে। আমেরিকায় সিলিকন ভ্যালিতে প্রচুর
   বাংলাদেশি সফটওয়্যার ইঞ্জিনিয়ার সাফল্যের সাথে কাজ করছেন।
   বাংলাদেশে কম্পিউটারের সম্ভাবনা উজ্জ্বল হওয়ায় বিরাট বিদেশি
   বিনিয়োগের সম্ভাবনা রয়েছে। ইতোমধ্যে বাংলাদেশের সফটওয়্যার শিল্প
   বিদেশে বাজার দখল করতে শুরু করেছে।

   উপসংহার : কিছু নেতিবাচক দিক থাকলেও আধুনিক জীবনে কম্পিউটারের
   অবদান অস্বীকার করার উপায় নেই। আমাদের মতো উন্নয়নশীল দেশকে এগিয়ে
   নেওয়ার জন্য কম্পিউটার প্রযুক্তির সর্বোত্তম ব্যবহারের দিকে
   বিশেষভাবে মনযোগী হতে হবে। আমাদের তরুণ প্রজন্মকে কম্পিউটার
   শিক্ষায় শিক্ষিত করে তুলতে হবে। তথ্য প্রযুক্তিকে উন্নয়নের মূল
   চালিকাশক্তি হিসেবে ব্যবহার করলে খুব দ্রæতই আমরা সমৃদ্ধির পথে
   এগিয়ে যেতে পারব।"
কম্পিউটার বিজ্ঞানের বিস্ময়,"সূচনা: যুগে যুগে বিজ্ঞানের কল্যাণে অনেক অভাবনীয় প্রযুক্তির সাথে
   মানুষের পরিচয় ঘটেছে। সেগুলোর মধ্যে সবচেয়ে বিস্ময়কর হলো
   কম্পিউটার। কম্পিউটারের শাব্দিক অর্থ হিসাবকারী যন্ত্র। তবে কেবল
   যোগ, বিয়োগ, গুণ, ভাগ প্রভৃতির মধ্যেই এর কার্যকারিতা সীমাবদ্ধ
   নয়।
   বিজ্ঞানী, বিশেষজ্ঞ থেকে শুরু করে নিতান্ত সাধারণ মানুষের জীবনে
   কম্পিউটার আজ একটি প্রয়োজনীয় জিনিসে পরিণত হয়েছে। বিংশ শতাব্দীতে
   একক আবিষ্কার হিসেবে কম্পিউটার মানবজীবনকে যতটা প্রভাবিত করেছে,
   তা বোধ হয় অন্য কিছু পারেনি। কম্পিউটারে অনেক ক্ষেত্রে মানুষের
   মস্তিষ্কের অনুকরণ করা হয়েছে।
   [22]কম্পিউটার অথবা কম্পিউটার বিজ্ঞানের বিস্ময় | রচনা
   তবে কাজের দ্রুততা, বিশুদ্ধতা এবং নির্ভরশীলতার দিক থেকে
   কম্পিউটার মানুষের চেয়ে অনেক উন্নত। আধুনিক জীবনের প্রতিটি
   ক্ষেত্রই কম্পিউটারের নিয়ন্ত্রণাধীন। বিচিত্র ও বহুমুখী সব কাজে
   কম্পিউটারের ব্যবহার জীবনকে সহজ করে তুলেছে বহুগুণে।
   উদ্ভাবন: কম্পিউটার উদ্ভব ও বিকাশের পেছনে বহু শতাব্দীর সাধনা
   বিদ্যমান। মানুষের অক্লান্ত প্রচেষ্টার ফল এই কম্পিউটার।
   যোগ-বিয়োগ করতে সক্ষম গণনাযন্ত্র প্রথম তৈরি করেন গণিতবিদ বেøইজ
   প্যাসকেল ১৬৪২ সালে।
   ১৬৭১ সালে গটফ্রাইড লেবনিট্জ প্রথম গুণ ও ভাগের ক্ষমতা সম্পন্ন
   যান্ত্রিক ক্যালকুলেটর তৈরি করেন। আধুনিক কম্পিউটার উদ্ভাবনের
   সূত্রপাত হয় ১৮৩৩ সালে ব্রিটিশ গণিতবিদ চালর্স ব্যাবেজের
   গণকযন্ত্র অ্যানালিটিক্যাল ইঞ্জিন থেকে। চার্লস ব্যাবেজকে তাই
   কম্পিউারের জনক বলা হয়। প্রথমদিকের কম্পিউটারগুলো আকার ও আয়তনে
   ছিল বিশাল।
   এক নজরে দেখে নিন বোর্ড পরীক্ষার জন্য চুড়ান্ত সাজেশন্স [23]৬০+
   প্রবন্ধ-রচনা
   কয়েকটি রুমে রাখতে হতো এর যন্ত্রপাতি। পরবর্তীকালে মাইক্রোপ্রসেসর
   আবিষ্কার হওয়ায় এর আকার ছোট হয়ে আসে। বর্তমানে হাতের তালুর আকারের
   কম্পিউটারও বাজারে পাওয়া যায়।
   গঠন: একটি কম্পিউটারে অনেক ধরনের যন্ত্রাংশ থাকলেও এর গঠনরীতির
   প্রধান দুটি দিক লক্ষ করা যায়। একটি হলো যান্ত্রিক সরঞ্জাম বা
   হার্ডওয়্যার অন্যটি পোগ্রাম সম্পর্কিত বা সফটওয়্যার।
   হার্ডওয়্যারের মধ্যে পড়ে তথ্য সংরক্ষণের স্মৃতি, অভ্যন্তরীণ
   কার্যের জন্য ব্যবহৃত তাত্ত্বিক দিক, তথ্য সংগ্রহের কাজে ইনপুট
   অংশ, ফলাফল প্রদর্শনের জন্য আউটপুট অংশ এবং সকল বৈদ্যুতিক বর্তনী।
   এসব যান্ত্রিক সরঞ্জামের কাজ হলো পোগ্রামের সাহায্যে কম্পিউটারকে
   কর্মক্ষম করে তোলা।
   প্রকারভেদ: কম্পিউটারের ভিতরের গঠন আকৃতি, কাজের গতি ইত্যাদি
   বিচারে এটাকে কয়েকটি ভাগে ভাগ করা যায়। এগুলো হলো: ১. সুপার
   কম্পিউটার, ২. মেইন ফ্রেম কম্পিউটার, ৩. মিনি কম্পিউটার ও ৪.
   মাইক্রো কম্পিউটার। গঠন ও আকৃতিগত পার্থক্য থাকলেও এদের মূলনীতিতে
   বিশেষ পার্থক্য নেই বললেই চলে।
   উপকারিতা: বাস্তবিক অর্থে কম্পিউটার পারে না এমন কোনো কাজ নেই।
   ঘরবাড়ি, অফিস, কলকারখানা সব জায়গাতেই অনেক বড় বড় কাজ নিমেষেই
   কম্পিউটারে করে নেওয়া যাচ্ছে। এতে অনেক দৈহিক ও মানসিক শ্রম
   সাশ্রয় হচ্ছে। চিকিৎসাক্ষেত্রে কম্পিউটার আশীর্বাদরূপে আবির্ভূত
   হয়েছে। অনেক সূক্ষ অস্ত্রোপচার, রোগ নির্ণয় ইত্যাদিতে এর ব্যবহার
   করা হচ্ছে।
   নকশা করা, গণনা করা, ছবি আঁকা, লেখা, পড়া, বিনোদন- এককথায় জীবন
   যাপনের সাথে সম্পর্কিত প্রতিটি কাজেই কম্পিউটার আমাদের
   নিত্যসঙ্গী। কম্পিউটারে ইটারনেট ব্যাবহার করে মুহূর্তের মধ্যেই
   আমরা বিশ্বের যেকোনো প্রান্তের সাথে তথ্য আদান-প্রদান করতে পারছি।
   এভাবে কম্পিউটার পুরো বিশ্বটাকেই আমাদের হাতের মুঠোয় বন্দি করেছে।
   কম্পিউটারের ক্ষতিকর দিক: কম্পিউটারের অসংখ্য উপকারি দিকের
   পাশাপাশি কিছু ক্ষতিকর দিকও রয়েছে। এক কম্পিউটার একই সাথে অনেক
   মানুষের কাজ করে দেওয়ায় বেকারত্ব বাড়ছে। তাছাড়া অনেকে কম্পিউটারে
   কাজের বদলে গেমস খেলে বা অপ্রয়োজনীয় কাজ করে সময় নষ্ট করে। এটি
   শিশুদেরকে শারীরিক পরিশ্রম ও খেলাধুলা থেকে বিমুখ করছে।
   কম্পিউটার ও বাংলাদেশ: যুগের চাহিদার পরিপ্রেক্ষিতে বর্তমান
   বিশ্বে কম্পিউটার একটি অগ্রগণ্য খাত। বাংলাদেশেও কম্পিউটারকে
   অগ্রাধিকার দেওয়া হয়েছে। যে কারণে পাঠ্যসূচিতে কম্পিউটারকে
   অন্তর্ভুক্ত করা হয়েছে। কম্পিউটার ব্যবহার বৃদ্ধির জন্য সরকার এর
   যন্ত্রাংশ আমদানির ক্ষেত্রে ন্যূনতম শুল্ক ধার্য করেছে।
   পর্যায়ক্রমে দেশের প্রতিটি স্কুল কলেজে কম্পিউটার শিক্ষা বিভাগ
   খোলার পরিকল্পনা সরকারের সক্রিয় বিবেচনায় রয়েছে। তাছাড়া কম্পিউটার
   বিষয়ে উচ্চতর শিক্ষা গ্রহণের জন্য বিভিন্ন বিশ্ববিদ্যালয়ে বিভাগ
   খোলাসহ আলাদাভাবে বিজ্ঞান ও প্রযুক্তি বিশ্ববিদ্যালয় স্থাপন করা
   হয়েছে। কম্পিউটারকে কেন্দ্র করে বাংলাদেশে বিপুল কর্মসংস্থান ও
   অর্থনৈতিক উন্নয়নের সম্ভাবনা সৃষ্টি হয়েছে। আমেরিকা,
   যুক্তরাষ্ট্র, কানাডা, ব্রিটেনসহ উন্নত দেশসমূহে দক্ষ কম্পিউটার
   প্রকৌশলীর ব্যাপক চাহিদা রয়েছে।
   আমেরিকায় সিলিকন ভ্যালিতে প্রচুর বাংলাদেশি সফটওয়্যার ইঞ্জিনিয়ার
   সাফল্যের সাথে কাজ করছেন। বাংলাদেশে কম্পিউটারের সম্ভাবনা উজ্জ্বল
   হওয়ায় বিরাট বিদেশি বিনিয়োগের সম্ভাবনা রয়েছে। ইতোমধ্যে
   বাংলাদেশের সফটওয়্যার শিল্প বিদেশে বাজার দখল করতে শুরু করেছে।
   উপসংহার: কিছু নেতিবাচক দিক থাকলেও আধুনিক জীবনে কম্পিউটারের
   অবদান অস্বীকার করার উপায় নেই। আমাদের মতো উন্নয়নশীল দেশকে এগিয়ে
   নেওয়ার জন্য কম্পিউটার প্রযুক্তির সর্বোত্তম ব্যবহারের দিকে
   বিশেষভাবে মনযোগী হতে হবে।
   আমাদের তরুণ প্রজন্মকে কম্পিউটার শিক্ষায় শিক্ষিত করে তুলতে হবে।
   তথ্য প্রযুক্তিকে উন্নয়নের মূল চালিকাশক্তি হিসেবে ব্যবহার করলে
   খুব দ্রুতই আমরা সমৃদ্ধির পথে এগিয়ে যেতে পারব।"
আধুনিক জীবনে কম্পিউটার ,"ভূমিকা: বিজ্ঞানের যেসব আবিষ্কার মানবসভ্যতাকে উন্নতির শিখরে পৌঁছে যেতে সাহায্য করেছে তার মধ্যে শ্রেষ্ঠতম আবিষ্কার কম্পিউটার কম্পিউটার শব্দটির মূল অর্থ গণনা করা, কিন্তু কম্পিউটারের বিচিত্র কর্মকাণ্ড শুধু গপনার মধ্যেই সীমাবদ্ধ নেই, তা আধুনিক মানবজীবনের প্রতিটা ক্ষেত্রকে ছুঁয়ে গেছে। কম্পিউটার ছাড়া আজকের মানবসভ্যতা তাই প্রায় অচল |কম্পিউটারের উদ্ভাবন ইতিহাস: ১৮৩৩ সালে ইংল্যান্ডে চার্লস ব্যাবেজ কম্পিউটার উদ্ভাবন করেন—তা ছিল প্রথম যুগের কম্পিউটার। তাকে উন্নত করার চেষ্টা করেন হারমান হলারিং, গ্রেস হপার প্রমুখ।১৯৪৬ সালের কাছাকাছি সময়ে প্রথম স্বয়ংক্রিয় ইলেকট্রনিক কম্পিউটার তৈরি হয়। পাঁচের দশকে কম্পিউটার নিয়ে গবেষণার সাফল্যের তৃতীয় পর্যায়ের সূচনা চতুর্থ পর্যায়ে ছয়ের দশকে আসে মাইক্রো কম্পিউটার | আর পঞ্চম পর্যায়ের সৃষ্টি সুপার কম্পিউটার অসম্ভব উন্নতমানের এই কম্পিউটার তার বহুমুখী কার্যাবলিতে মানবসভ্যতায় যুগান্তর নিয়ে এসেছে |


কম্পিউটারের গঠন; একটি কম্পিউটার কে দুটি ভাগে ভাগ করা যায়।কম্পিউটারের যান্ত্রিক অংশগুলির যে মিলিত রূপ, তাকে বলা হয় হার্ডওয়্যার। হার্ডওয়্যার কম্পিউটারকে নির্দেশ দেয়, গণনার ফল প্রকাশ করে, তার স্মৃতিভারে সমস্ত তথ্য সঞ্চয় করে রাখে। অন্যদিকে রয়েছে হার্ডওয়্যারের যন্ত্রসমূহ নির্ভুলভাবে পরিচালনা করার প্রােগ্রামসমূহ—তাদের একসঙো বলা হয় সফটওয়্যার |



কম্পিউটারের ব্যবহার। একসময় শুধু গণনার কাজে যে কম্পিউটারের ব্যবহার হত তা এখন রােজকার জীবনের নানারকম প্রয়ােজন মেটাচ্ছে। চিকিৎসাবিদ্যা, শিক্ষা-সহায়তা, শিল্পদ্রব্যের গুণমান নির্ধারণ থেকে শুরু করে জীবনের প্রতিটি ক্ষেত্রে, প্রতিটি গবেষণায় কম্পিউটার আজ অনিবার্য। চালু হয়েছে ই-গভর্নেন্স, ইব্যাংকিং—যা মানুষের কাছে বিভিন্ন পরিসেবাকে সহজে পৌঁছে দিয়েছে| রেল বা প্লেনের আসন সংরক্ষণ, টেলিফোন বা ইলেকট্রিক বিলপ্রদান ইত্যাদির মধ্য দিয়ে কম্পিউটার দৈনন্দিন জীবনের সঙ্গে ওতপ্রােতভাবে জড়িয়ে পড়েছে |


উপসংহার: জীবনের যে-কোনাে ক্ষেত্রই আজ কম্পিউটার ছাড়া অচল।একে বাদ দিয়ে একুশ শতকে মানুষের এগিয়ে চলা সম্ভব নয়। তাই সরকার বিভিন্ন স্কুলে কম্পিউটার সাক্ষরতা প্রকল্প শুরু করেছে। সবমিলিয়ে বিজ্ঞানের এই বিস্ময়কে মানুষ সাদরে গ্রহণ করেছে |"
কম্পিউটার: বিজ্ঞানের বিস্ময়,"
“ শিল্পবিপ্লবােত্তর যন্ত্রসভ্যতা মানুষের দৈনন্দিন কর্মজীবনে যে যান্ত্রিকতা নিয়ে এসেছে, কম্পিউটার নির্ভর সভ্যতা সেই যান্ত্রিকতা থেকে মুক্তির আশ্বাস। তাই আগামী দিনের মুক্ত মানুষের মধ্যে দেখব তার সৃজনশীল শক্তির পূর্ণ বিকাশ।”


-কার্ল মার্কস

ভূমিকা:
গ্রামভিত্তিক সমাজের স্থিতাবস্থাকে ভেঙে দিয়ে শিল্পবিপ্লব মানবসমাজের গঠন ও প্রকৃতিতে এনে দিয়েছিল এক বিপুলবিস্তারী ও সুদূরপ্রসারী পরিবর্তন। মানুষ নিজেকে, নিজের শক্তির সম্ভাবনাকে আবিষ্কার করল কলকারখানা ভিত্তিক প্রতিষ্ঠানগুলােতে। এর পরের ইতিহাস যন্ত্রযুগের আত্মপ্রতিষ্ঠার ইতিহাস। আর এই পটভূমিতেই কম্পিউটারের আবিষ্কার ও বিকাশ।

আজকের দিনে কম্পিউটার এবং কম্পিউটার নির্ভর স্বয়ংক্রিয়তা একদিকে যেমন যন্ত্রের ওপর মানুষের নিয়ন্ত্রণ ক্ষমতাকে বহুগুণিত করে মানুষের কর্মদক্ষতাকে, উৎপাদন ক্ষমতাকে বিপুলভাবে বাড়িয়ে দিয়েছে; অন্যদিকে প্রশাসনিক কাজকর্ম ও প্রয়ােজনীয় হিসাব-নিকাশজাতীয় গতানুগতিক কাজকর্মের দায়িত্ব গ্রহণ করে অনাবশ্যক মানসিক শ্রমকে ব্যবহারিক অর্থে অনেক সহজ করে তুলেছে।

কম্পিউটার কী:
কম্পিউটার বলতে এমন একটি ইলেকট্রনিক যন্ত্র বােঝায়, যা অগণিত উপাত্ত গ্রহণ করে স্বয়ংক্রিয়ভাবে বিশ্লেষণ করে খুব তাড়াতাড়ি সিদ্ধান্ত দিতে পারে। কম্পিউটার ’ শব্দটি ইংরেজি এবং এর অর্থ হলাে ‘ গণকযন্ত্র। কম্পিউটার হিসাবের যন্ত্র হিসেবে যােগ, বিয়ােগ, গুণ, ভাগ জাতীয় অঙ্ক কষতে পারে। এছাড়া তথ্যাদির বিশ্লেষণ ও তুলনা করা এবং সিদ্ধান্ত দেওয়ার বিস্ময়কর ক্ষমতা রয়েছে এই যন্ত্রটির। গণিত, যুক্তি ও সিদ্ধান্তমূলক কাজের সঙ্গে কম্পিউটারের সংযােগ। কাজের গতি, বিশুদ্ধতা ও নির্ভরশীলতার দিক থেকে কম্পিউটারের ক্ষমতা মানুষের চেয়ে অনেক বেশি উন্নত।

আবিষ্কার ও বিবর্তনঃ
কম্পিউটারের প্রাথমিক ধারণা আসে চার্লস ব্যাবেজ পরিকল্পিত একটি গণকযন্ত্র থেকে। নির্ভুল এবং দ্রুত গণনার প্রয়ােজনীয়তা ব্যাবেজকে এই পরিকল্পনায় প্রেরণা যুগিয়েছিল। যােগ বিয়ােগ করতে সক্ষম গণনাযন্ত্র প্রথম তৈরি করেন গণিতবিদ ক্লেইলি পাসকেল ১৬৪২ সালে। ১৬৭১ সালে গডফ্রাইড লেবনিটজ প্রথম গুণ ও ভাগের ক্ষমতাসম্পন্ন যান্ত্রিক ক্যালকুলেটর তৈরি করেন। আধুনিক ক্যালকুলেটরের মূলনীতি ১৮১২ সালে চার্লস ব্যাবেজ প্রথম পরিকল্পনা করেন।

১৯৪৪ সালে হার্ভাড বিশ্ববিদ্যালয় ও আই, বি, এম, কোম্পানির যৌথ উদ্যোগে ইলেকট্রো মেকানিক্যাল কম্পিউটার তৈরি হয়। এরপর থেকে কম্পিউটারের গঠন ও প্রকৃতি অত্যন্ত দ্রুত বিবর্তিত হয়েছে। এর প্রয়ােগের ক্ষেত্র সম্প্রসারিত হয়েছে বহুলাংশে। ইলেকট্রনিকস্ শিল্পের দ্রুত অগ্রগতির সঙ্গে তাল মিলিয়ে কম্পিউটার হয়েছে সহজলভ্য। এখন বিজ্ঞানীর গবেষণাগার ছেড়ে সামাজিক জীবনে তার প্রতিষ্ঠা।

কম্পিউটারের শ্রেণিবিভাগ:
কম্পিউটারের ভিতরের গঠন, আকৃতি, কাজের গতি ইত্যাদি বিচারে একে কয়েকটি শ্রেণিতে ভাগ করা যায়। যেমন: সুপার কম্পিউটার, মেইনফ্রেম কম্পিউটার, মিনি কম্পিউটার ও মাইক্রো কম্পিউটার। গঠন ও আকৃতিগত পার্থক্য থাকলেও এদের মধ্যে মূলনীতিতে বিশেষ পার্থক্য নেই বললেই চলে। কম্পিউটার ছােট বা বড় আকারের হয়ে থাকে।

কম্পিউটার যেভাবে কাজ করে:
কম্পিউটারের ক্রিয়াকলাপ এক দিক থেকে মানুষের মগজের সঙ্গেই তুলনীয়। মানুষ তার জ্ঞান ও অভিজ্ঞতা থেকে পাওয়া বিভিন্ন তথ্য সুসংবদ্ধভাবে সাজিয়ে রাখে তার স্মৃতিতে। এর ওপর নির্ভর করেই সে যেকোনাে সমস্যার সমাধান করতে পারে। কম্পিউটারের একটি স্মৃতিভাণ্ডার আছে যেখানে দুটি জিনিস সংরক্ষিত রাখতে হয়— প্রথম, কোনাে একটি বিশেষ সমস্যা। সংক্রান্ত যাবতীয় তথ্য, যাকে নিয়ে কম্পিউটার কাজ করবে। দ্বিতীয়, সে বিশেষ সমস্যা সমাধানের একটা ক্রমবিন্যস্ত, পদ্ধতি, যে ক্রমবিন্যাস অনুযায়ী সে কাজ করবে।

সুতরাং একটা বিশেষ সমস্যা কম্পিউটার তখনই সমাধান করতে পারবে, যখন তার স্মৃতিতে কী নিয়ে কাজ হবে এবং কীভাবে কাজ হবে— এ দুটি বিষয়ই থাকবে। প্রথমটিকে বলা হয় তথ্য, দ্বিতীয়টিকে বলা হয় প্রােগ্রাম ও এ বিষয়টিকে বলা হয় কম্পিউটার সফটওয়্যার। অন্যান্য যন্ত্রের মতাে কম্পিউটারের একটা হার্ডওয়্যার বা যান্ত্রিক কাঠামাে ও গঠন আছে, যা যন্ত্রটির ক্রিয়াকলাপ নির্ধারণ করে। কিন্তু কম্পিউটারের স্বাতন্ত্র হলাে, তথ্য ও প্রােগ্রামের রদবদল ঘটিয়ে একই কম্পিউটারকে দিয়ে অন্যান্য কাজ করানাে যায়।

কম্পিউটারের প্রয়ােগ বিস্তৃতির মূল কারণ চারটি। এক, অত্যন্ত দ্রুত, গণনা করার ক্ষমতা; দুই, বিপুল পরিমাণ তথ্যকে সুসংবদ্ধভাবে সংরক্ষণ করার ক্ষমতা; তিন, ভ্রমশূন্যতা এবং চার, তথ্য ও প্রােগ্রাম অনুযায়ী কাজ করার ক্ষমতা। এর সঙ্গে যুক্ত হয়েছে মানুষের বুদ্ধি ও চিন্তাশক্তি; অর্থাৎ ঐ চারটি বৈশিষ্ট্যকে যথাযথভাবে ব্যবহার করার ক্ষমতা। তাই কম্পিউটারের ব্যবহার আজ বিচিত্র ও বহুমুখী পথ ধরে এগিয়ে চলেছে।

কম্পিউটারের ব্যবহার:
কম্পিউটারের ব্যবহারিক প্রয়ােগের ক্ষেত্র কোনাে বিশেষ একটা জায়গায় সীমাবদ্ধ নয়। একদিকে কোনাে প্রতিষ্ঠানে সমস্ত কর্মীর মাসিক বেতন, সেখানকার আয় ব্যয় সংক্রান্ত হিসাব-নিকাশ অথবা অন্যান্য গণনা কম্পিউটারের সাহায্যে করা যায়। কম্পিউটার এই বিপুল তথ্যভাণ্ডারকে নির্ভুলভাবে এবং সুসংঘবদ্ধভাবে মনে রাখতে পারে। বর্তমানে শিক্ষাক্ষেত্রে কম্পিউটারের ব্যবহার ব্যাপক। এর মাধ্যমে পরীক্ষার ফলাফল নির্ধারণ ও জমা রাখা হচ্ছে। জমা রাখা হচ্ছে গবেষণালব্দ কাজকর্মের তথ্য।

মুদ্রণক্ষেত্রে অর্থাৎ বই ছাপার কাজে কম্পিউটার আজ গুরুত্বপূর্ণ ভূমিকা পালন করছে। ফলে অল্পসময়ের মধ্যে বিশাল কলেবরের বই পুস্তক প্রকাশ করা সম্ভব হয়ে ওঠেছে। অন্যদিকে আকাশে উড়ন্ত কলকারখানায় মহাকাশযান এবং উৎপাদনের তার গতিপথ পরিকল্পনা নিয়ন্ত্রণ ও থেকে নিয়ন্ত্রণ শুরু করে কম্পিউটারের বড় বড় সাহায্যে সহজে করা যায়। সমাজের বিভিন্ন ক্ষেত্রে কম্পিউটারের ব্যবহার বিভিন্ন ধরনের কাজকে আরও সহজ এবং সাবলীল করে তুলেছে। কম্পিউটারের তথ্য সংরক্ষণ ক্ষমতা এবং নির্ভুল ও দ্রুত গণনার ক্ষমতা বিজ্ঞান ও প্রযুক্তিবিদ্যার নানা গবেষণায় এক নতুন মাত্রা সংযােজন করেছে। কম্পিউটার, চালিত রােবট কলকারখানায় গতানুগতিক ও রুটিন মাফিক কাজকর্মের দায়ভার গ্রহণ করতে সক্ষম হয়েছে।


কম্পিউটারের কুফল:
অনেক সুফলের পাশাপাশি কম্পিউটারের কিছু কিছু কুফলও আছে। সাধারণভাবে কম্পিউটার মানবশক্তির বিকল্প; অসংখ্য মানুষ যে কাজ করে, কম্পিউটার তা একাই নিস্পন্ন করে। কম্পিউটার প্রয়ােগের ফলে সেইসব মানুষ কর্মহীন হয়, সৃষ্টি হয় বেকার সমস্যা। বিশেষ করে দরিদ্র অনুন্নত দেশে কম্পিউটার এভাবে প্রবল সমস্যা সংকটের সৃষ্টি করে থাকে। কম্পিউটার ব্যবহারকারী শারীরিক দিক থেকে ক্ষতিগ্রস্ত হতে পারে এর ব্যবহারের ফলে। এ যন্ত্র থেকে যে রশ্মি নির্গত হয় তা কখনাে কখনাে শরীরের ওপর বিরূপ প্রতিক্রিয়া সৃষ্টি করে।

কম্পিউটার দিয়ে অনেক সময় চাকরি-প্রার্থীর যােগ্যতা বা পাত্রপাত্রীর সম্পর্ক নির্ণয় করা হয়। কিন্তু একজনের ব্যক্তিত্ব বা হৃদয়ধর্ম এতে নির্ধারিত করা দুঃসাধ্য। যান্ত্রিক ত্রুটির জন্য কম্পিউটারের বর্ণনাতে অনেক সময় প্রবল ত্রুটি থেকে যায়। যান্ত্রিক গােলযোেগ থাকায় অনেক সময় পরীক্ষার ফলাফলে মারাত্মক ত্রুটি দেখা যায়; তাতে ছাত্রছাত্রীদের জীবনে ভাগ্য বিপর্যয় ঘটার সম্ভাবনা থাকে। এমনিভাবে কম্পিউটারের নানা কুফল মানবজীবনকে বিভ্রান্ত ও বিপর্যস্ত করে।

উপসংহার:
আধুনিক জীবন ও বিজ্ঞানের সঙ্গে কম্পিউটার জড়িত থেকে মানুষের জন্য যে বিস্ময়ের সৃষ্টি করেছে, তা থেকে মানুষের কল্যাণ বয়ে আনতে হবে এই কম্পিউটারের মাধ্যমে। আমাদের সমস্যাসঙ্কুল দেশে কম্পিউটার হয়ত অন্ধকার থেকে আলােতে আনার পথ দেখাবে। প্রকল্প বিশ্লেষণ, বন্যা নিয়ন্ত্রণ, বাজেট, অর্থনৈতিক, সামাজিক, কারিগরি ও শিল্পবাণিজ্য-সংক্রান্ত যেকোনাে জরুরি সমস্যা সমাধান দেয় এ কম্পিউটার। মানুষের চিন্তাধারায় পরিকল্পনা বিশ্লেষণ, নিরীক্ষা নিয়ন্ত্রণ ইত্যাদি ক্ষেত্রে বৈপ্লবিক অবদান রাখছে কম্পিউটার। তাই কম্পিউটারের সুফল ভােগ করার জন্য আমাদের তৎপর হওয়া প্রয়ােজন।"
কম্পিউটার বিজ্ঞানের এক বিস্ময়,"ভূমিকা:
অষ্টাদশ ও ঊনবিংশ শতাব্দীতে ইউরােপসহ সমগ্র বিশ্বে শিল্পবিপ্লবের ছোঁয়ায় মানুষের জীবনে যন্ত্রের প্রভাব বিস্ময়করভাবে পরিলক্ষিত হয় । এই বিস্ময় আরও তীব্র হয়েছে বিংশ শতাব্দীতে মানুষের পৃথিবী ছেড়ে চাঁদে গমন করার অনন্য সাফল্যে । আর এই সাফল্যের পেছনে যে যন্ত্রটি অসামান্য ভূমিকা পালন করেছে তা হলো কম্পিউটার’ । মানুষের মানসিক শ্রম লাঘব করার অসম্ভব দায়িত্ব পালন করছে কম্পিউটার। কম্পিউটার আবিষ্কারের ফলে মানুষ যন্ত্রশক্তির মাধ্যমে দুর্বার শক্তির অধিকারী হয়েছে।

কম্পিউটারের ধারণা:
ল্যাটিন শব্দ ‘কম্পিউট’ (Compute) থেকে কম্পিউটার কথার উদ্ভব। কম্পিউটারকে এক অর্থে যন্ত্র মস্তিষ্কও বলা যায়। এটি এমন একটি যন্ত্র যা অগণিত উপাত্ত ও তথ্য গ্রহণ করে স্বয়ংক্রিয়ভাবে বিশ্লেষণ করে দ্রুত সিদ্ধান্ত দিতে পারে। মানুষ যেমনভাবে তার স্মৃতিতে তথ্য ধরে রাখে, তেমনি কম্পিউটারও তার স্মৃতি বা মেমরিতে তথ্য ধরে রাখে। কম্পিউটারে রয়েছে তিনটি সুস্পষ্ট অংশ ১. সেন্ট্রাল প্রসেসিং ইউনিট, ২. ইনপুট ও ৩. আউটপুট। কম্পিউটার যেসব তথ্য নিয়ে কাজ করে তাকে ডেটা বলে; আর যে ক্রমবিন্যাস পদ্ধতিতে কাজ করে তাকে বলে প্রােগ্রাম। কম্পিউটারের নির্ভুলভাবে কাজ করার পেছনে রয়েছে বিশেষ কিছু পদ্ধতি অত্যন্ত দ্রুত গণনা করার ক্ষমতা; বিপুল পরিমাণ উপাত্তকে স্মৃতিতে ধরে রাখার ক্ষমতা; তথ্য বিশ্লেষণের নির্ভুল ক্ষমতা; প্রােগ্রাম অনুসারে কাজ করার ক্ষমতা।

ইতিহাস ও বিবর্তন:
গণিতবিদ চার্লস ব্যাবেজ (১৭৯২-১৮৭১)-কে কম্পিউটার সৃষ্টির জনক বলা হয় । ১৮৩৩ সালে ব্যাবেজ ‘এনালিটিক্যাল ইঞ্জিন’ নামক গণনা যন্ত্র তৈরির পরিকল্পনা করেন। ব্যাবেজ যে পাঁচটি ভাগে (স্টোর, মিল, কন্ট্রোল, ইনপুট, আউটপুট) কম্পিউটার তৈরির পরিকল্পনা করেছিলেন তার ওপর ভিত্তি করেই ১৯৬৪ সালে ‘ইনিয়াক’ নামক প্রথম কম্পিউটার আবিষ্কৃত হয় । তবে বর্তমানকালে এগুলাে শুধুই ইতিহাস; বাজারে ষষ্ঠ প্রজন্মের কম্পিউটারের আগমন ঘটেছে আর সপ্তম প্রজন্মের কম্পিউটার আসার প্রতীক্ষায় রয়েছে। তবে সাধারণভাবে আমরা যেকোনাে ইলেকট্রিক জিনিসের যদি ce (Computer Electronics) লেখা দেখি তবে বুঝতে হবে সেটি কোনাে না কোনােভাবে কম্পিউটারের প্রভাবজাত।

বাংলাদেশে কম্পিউটার:
পূর্ব পাকিস্তানে (১৯৭১ পূর্ববর্তী বাংলাদেশ) ১৯৬৪ সালে আণবিক শক্তিকেন্দ্রে IBM 1620 সিরিজে একটি কম্পিউটার আনার মাধ্যমে এ দেশে কম্পিউটারের পদচারণা শুরু হয় । কিন্তু আশির দশকের আগে এ দেশে কম্পিউটার শিক্ষার কোনাে প্রসার হয়নি। নব্বইয়ের দশক থেকেই মূলত এদেশে কম্পিউটার শিক্ষা ও কম্পিউটার প্রশিক্ষণের ব্যবস্থা শুরু হয়। বর্তমানে আমাদের দেশে কম্পিউটার মানুষের প্রায় হাতে হাতে পৌছে গেছে। দেশেই তৈরি হচ্ছে নানা ধরনের সফটওয়্যার। দিন দিন বাংলাদেশের আইটি (ইনফরমেশন টেকনােলজি) কম্পিউটারকে ভিত্তি করে বিশ্বদরবারে শক্তিশালী জায়গা করে নিচ্ছে।

আধুনিক জীবন ও কম্পিউটার:
বর্তমান সময়ে কম্পিউটার আধুনিক মানুষের সবচেয়ে বড় বন্ধু। বহু বহু অঙ্কের হিসাব সহজেই কম্পিউটার করে দিতে পারে। সরকারি-বেসরকারি অফিস, আর্থিক প্রতিষ্ঠান, ব্যাংক, বীমা প্রতিষ্ঠান সবস্থানেই। কাজের সুবিধার্থে কম্পিউটার ব্যবহার করা হয়। পরীক্ষার ফল থেকে শুরু করে অপরাধী শনাক্তকরণের সব কাজে কম্পিউটার ব্যবহার করা হচ্ছে। বিভিন্ন ধরনের নকশা তৈরি, বহুতল ভবনের ডিজাইন, শিশুদের অঙ্কন শিক্ষাসহ বিনােদনমূলক নানা। শিক্ষা, জটিল রােগ নির্ণয়া প্রভৃতি কাজে কম্পিউটারের সাফল্য ঈর্ষণীয়। মােটকথা, বর্তমানে জীবনের প্রায় সব কাজ কম্পিউটারের ওপর নির্ভরশীল।

কম্পিউটার ও বেকারত্ব:
বেকারত্ব নিরসনে কম্পিউটার অগ্রণী ভূমিকা পালন করেছে। এদেশের বাস্তবতায় সবার পক্ষে
উচ্চশিক্ষা গ্রহণ করা সম্ভব হয় না। সে কারণে উচ্চ মাধ্যমিক শ্রেণির পর অনেকেই কম্পিউটার প্রশিক্ষণ নিয়ে তাদের জীবনে বেকারত্বের অবসান করেছে। কেউ সফটওয়্যারের নানা ধরনের ট্রাবলশুটিং করছে, কেউ আবার হার্ডওয়্যারের সমস্যার সমাধান করছে। তাছাড়া প্রতিটি অফিসেই কম্পিউটার অপারেটর পদে জনবল নিয়ােগ দেয়া হচ্ছে যার প্রধানতম যােগ্যতা কম্পিউটার বিষয়ে দক্ষতা। কাজেই বলা যায় এদেশের বেকারত্ব নিরসনে কম্পিউটার আশীর্বাদ হয়েই দেখা দিয়েছে।

কম্পিউটার ও শিক্ষা:
বর্তমান সময়ের প্রাথমিক থেকে উচ্চশিক্ষা সবস্থানেই কম্পিউটার বিষয়ে পড়ানাে হচ্ছে। প্রাথমিক ওমাধ্যমিক শিক্ষায় কম্পিউটার বিষয় হিসেবে যেমন পড়ানাে হচ্ছে, তেমনি উচ্চশিক্ষায় কম্পিউটার সায়েন্সে স্নাতক ডিগ্রি প্রদান করা হচ্ছে। তাছাড়া কম্পিউটার ইঞ্জিনিয়ারিং-এ পড়ে দেশে কম্পিউটার বিষয়ের প্রকৌশলী সৃষ্টি হচ্ছে যারা বিভিন্ন পর্যায়ে কম্পিউটার বিষয়ে উচ্চতর দক্ষতার পরিচয় দিচ্ছে। দেশেই সৃষ্টি হচ্ছে নানা ধরনের কম্পিউটার ফার্ম যারা কম্পিউটারের মানােন্নয়ন ও এর ব্যবহারকে আরও প্রসারিত করার কাজে নিয়ােজিত রয়েছে।

কম্পিউটার ও শিল্পবাণিজ্য:
শিল্প ও বাণিজ্যে কম্পিউটার ব্যবহার বহু বহু কর্মঘণ্টা ও পরিশ্রমকে সাশ্রয় করেছে। অটোমেশনের ফলে ভারী ভারী অনেক কাজও সহজ হয়ে গেছে। বন্দরগুলােতে ডিজিটাল সিস্টেম ব্যবহার করা হচ্ছে, ফলে পণ্য খালাসেও নতুন গতি সঞ্চার হয়েছে। পােশাক কারখানা ও দেশীয় ইলেকট্রনিকস কারখানায় কম্পিউটার চালিত বড় বড় রােবট ব্যবহার করে কাজে নতুন গতি সঞ্চার করা হয়েছে। শিল্পের সমস্ত পর্যায়ে কম্পিউটার দিয়েছে নতুন গতি ও প্রাণ। বাংলাদেশে বর্তমানে শিল্প ও বাণিজ্যের কোনাে সেক্টরই কম্পিউটারের বাইরে নয়।

কম্পিউটার ও কৃষি:
বাংলাদেশ কৃষিনির্ভর; তাই কৃষিতে কম্পিউটারের ব্যবহার ব্যাপকভাবে বৃদ্ধি পেয়েছে। এখন আর পরীক্ষা ছাড়া কৃষক মাটিতে সার ও কীটনাশক দেয় না। জমির উর্বরতাও এখন কম্পিউটারের মাধ্যমে নির্ণয় করা হয়। তাছাড়া কম্পিউটারের সাহায্যে আবহাওয়ার পূর্বাভাস জানা সম্ভব হয় বলেই কৃষক তার ফসলকে রক্ষা করার সুযােগ পায়। গবেষণাগারে কম্পিউটারের মাধ্যমে গবেষণা করেই নতুন নতুন উন্নত ফসলের জাত উদ্ভাবন করা সম্ভব হচ্ছে। আর সেগুলো মাটিতে বপন করেই কৃষক ঈর্ষণীয় সাফল্য অর্জন করছে। পরােক্ষভাবে কম্পিউটারের সাহায্য নিয়েই কৃষক তার ফসল বিদেশে রপ্তানি করছে।

উপসংহার:
তৃতীয় বিশ্বের মধ্যম আয়ের দেশ হিসেবে বাংলাদেশে আজ প্রযুক্তির বহুমুখী উৎকর্ষ সাধন খুবই জরুরি। আর সে কাজটি সম্ভব হতে পারে কম্পিউটার নামক যন্ত্রের সাহায্যে। কম্পিউটার এখনাে সব মানুষের কাছে সহজসাধ্য হয়নি। যেহেতু আমরা কম্পিউটারের প্রায় সকল যন্ত্রাংশই আমদানি করি, তাই এক্ষেত্রে সরকারের বিশেষ প্রণোদনা দেয়া আবশ্যক। তাছাড়া সম্ভব হলে কম্পিউটার ক্রয়-বিক্রয়ে সব রকম ভ্যাট প্রত্যাহার করা উচিত। যাতে মানুষ খুব সহজেই কম্পিউটারের সান্নিধ্যে আসতে পারে এবং তার জীবনকে উন্নত ও আধুনিক করে তুলতে পারে।"
দৈনন্দিন জীবনে কম্পিউটার,"ভূমিকা: বিজ্ঞানের বিস্ময়কর অগ্রযাত্রায় সর্বশেষ চমকটি হচ্ছে
   কম্পিউটার। ছোট্ট একটি যন্ত্রের মত এরূপ বহুমাত্রিক কার্যক্ষমতা
   অন্য কোন যন্ত্রের নেই। মানুষের কর্মজীবনের বৃহত্তর ক্ষেত্রে
   অনুগত ভৃত্যের মত হুকুম পালন করে যে যন্ত্র সদাব্যস্ত, তার নাম
   কম্পিউটার। কম্পিউটার বিজ্ঞানের এক যুগান্তকারী ও আধুনিকতম
   আবিষ্কার।



   কম্পিউটার শব্দের অর্থ: computer শব্দটি ল্যাটিন ভাষা জাত।
   অক্সফোর্ড অভিধানে কম্পিউটার শব্দের অর্থ করা হয়েছে ‘গণক
   যন্ত্র’। তবে বাংলায় কম্পিউটার এর যথার্থ প্রতিশব্দ খুঁজে
   পাওয়ায় দুরহ।

   আবিষ্কার ও প্রচলন: মাত্র অর্ধশতাব্দী আগে আধুনিক কম্পিউটার
   আবিষ্কৃত হলেও তার আবিষ্কারের সাধনা শুরু হয়েছিল অনেক আগে।
   কম্পিউটার তত্ত্ব সর্বপ্রথম মাথায় আসে ক্যামব্রিজ
   বিশ্ববিদ্যালয়ের গণিত বিভাগের অধ্যাপক চার্লস ব্যাবেজের। তিনি
   ১৮৩৩-৩৫ এর মধ্যে কম্পিউটার এর গঠনতন্ত্র তৈরি করেন। ১৯৪৪
   খ্রিস্টাব্দে সর্বপ্রথম বৈদ্যুতিক কম্পিউটার নির্মিত হয়। এ
   কম্পিউটার ওজন ছিল কয়েক টন এবং তার ব্যবহার ও সুবিধাজনক ছিল না।
   এর দু’বছর পর ১৯৪৬ খ্রিস্টাব্দে পেনসিলভানিয়া বিশ্ববিদ্যালয়ের
   বিজ্ঞানীরা ইলেকট্রনিক্স কম্পিউটার “ইনিয়াক” আবিষ্কার করেন।
   এরপরই শুরু হয় কম্পিউটারের দুর্নিবার অগ্রযাত্রা।

   কম্পিউটার এর গঠন ও কার্যপ্রণালী: প্রত্যেকটি কম্পিউটার গঠিত হয়
   পাঁচটি উপাদান দিয়ে। এগুলো হলো ১. ইনপুট ২.স্টরেস ৩. কন্ট্রোল
   ইউনিট ৪.প্রসেসিং এবং ৫.আউটপুট। কম্পিউটার এর কর্ম ক্ষমতা যতই হোক
   এটা কিন্তু নিজে থেকে কোন কিছু করবার ক্ষমতা রাখে না এটা মানুষের
   নির্দেশ বহনকারী এক ধরনের যন্ত্র বিশেষ কম্পিউটারের মাঝে অসংখ্য
   তথ্য ও প্রোগ্রাম সেট করা থাকে প্রোগ্রাম অনুযায়ী মানুষের
   নির্দেশমতো কম্পিউটার তথ্যগুলো ফলাফল দেয় প্রোগ্রাম এর বাইরে কোন
   কাজ কম্পিউটার করতে পারে না।   কম্পিউটার ও আধুনিক বিশ্ব: বর্তমানে কম্পিউটার এর ব্যবহার
   সর্বোব্যাপী। প্রতিদিন এর কার্যক্ষমতা এবং ক্ষেত্র বাড়ছেই।
   বর্তমানে অফিস-আদালতে, ফাইলপত্র, হিসাবাদি নিয়ন্ত্রণ করা হয়
   কম্পিউটারে। রোগ নির্ণয়ে আধুনিক কম্পিউটার নিখুঁত পরামর্শ দেয়।
   ইন্টারনেট ওয়েবসাইট এর আওতায় একটি তথ্য সারাবিশ্বের ঘরে ঘরে
   কম্পিউটার পর্দায় ভেসে ওঠে।
   বর্তমানে কম্পিউটারের সাহায্যে কণ্ঠস্বর শুনে মানুষ কে শনাক্ত করা
   যায়। শিক্ষা বিস্তারে কম্পিউটারের ভূমিকা প্রশংসনীয়। খেলাধুলার
   সময় ও নিয়ম নীতির সূক্ষ্ম নিয়ন্ত্রণে কম্পিউটার ব্যবহার হচ্ছে।
   মজার বিষয় হলো মানুষের প্রতিপক্ষ হিসেবে কম্পিউটার খেলাধুলায়
   অংশ নিচ্ছে। মোট কথা বর্তমানের যুগ বদ কম্পিউটারের যুগ। কম্পিউটার
   ছাড়া আধুনিক মানুষের জীবন কল্পনা করা যায় না।
   কম্পিউটার শিক্ষার প্রয়োজনীয়তা: বর্তমান যুগ কম্পিউটারের যুগ।
   দাপ্তরিক থেকে শুরু করে প্রতিটি কাজে কম্পিউটার ব্যবহৃত হচ্ছে।
   কাজেই কর্মক্ষেত্রে প্রবেশের প্রধান যোগ্যতা এখন কম্পিউটার
   দক্ষতা। যে কেউ উন্নত চাকরি ও ভালো বেতন পেতে চাইলে কম্পিউটার
   জ্ঞানের সমৃদ্ধি তাকে ঘটাতেই হবে। উন্নত বিশ্বে কম্পিউটার
   প্রকৌশলী তথা প্রোগ্রামারের ব্যাপক চাহিদা বর্তমান।কম্পিউটারের ব্যবহার: কম্পিউটারের ব্যবহার সম্পর্কে বলা যায় আজ
   মানুষ যা দ্রুত সূক্ষ্ম ও সঠিকভাবে করতে সক্ষম তার অধিকাংশ
   কম্পিউটারের সাহায্যে হয়ে থাকে। তাই কম্পিউটারের ব্যবহার আজ
   ব্যাপক। 
   শিল্পক্ষেত্রে:
   বাণিজ্য ক্ষেত্রে:
   চিকিৎসা ক্ষেত্রে:
   যোগাযোগ ক্ষেত্রে:
   বিনোদন ক্ষেত্রে:

   উপসংহার: কম্পিউটার আজ আর কোন আশ্চর্যের বস্তু নয়। গ্রামের কৃষক
   পর্যন্ত এর কথা এখন জানে। নানাভাবে এই যন্ত্রটি মানুষের জীবনকে
   স্বাচ্ছন্দ সাবলীলতা এনে দিয়েছে। বাংলাদেশে কম্পিউটারের ব্যবহার
   ব্যাপক শুরু হয়েছে। কম্পিউটার ব্যবহার জনিত কারণে সম্ভাব্য
   বেকারত্ব মোকাবেলায় এখন থেকে কম্পিউটার জ্ঞান সম্পন্ন কর্মী
   বাহিনী গড়ে তোলা উচিত।"
  কম্পিউটার,"সূচনা : বিজ্ঞান বিংশ শতাব্দীর শেষভাগে মানব সভ্যতাকে এক উঁচু
   স্তরে পৌঁছে দিয়েছে। নানা রকম আবিষ্কার মূলত বিজ্ঞানেরই ফসল।
   কম্পিউটার মানবজীবনে যে স্বাচ্ছন্দ্য বয়ে এনেছে তা রূপকথার
   গল্পকেও হার মানায়। কম্পিউটারের সাহায্যে মানুষ আজ এক বছরের পথ
   এক ঘণ্টায় অতিক্রম করতে পারে।
   [INS: :INS]

   কম্পিউটার কী : কম্পিউটার একটি ইলেকট্রনিক্স যন্ত্র বিশেষ।
   কম্পিউটার শব্দটি ইংরেজি হলেও এটি ল্যাটিন শব্দ কম্পোট থেকে
   এসেছে। যার আধুনিক নাম গণনাকারী যন্ত্র। এটি এমন একটি
   ইলেকট্রনিক্স যন্ত্র যা স্বয়ংক্রিয়ভাবে সকল প্রকার গাণিতিক
   হিসাব-নিকাশ, সহজ যুক্তি ও সিদ্ধান্ত গ্রহণের মধ্য দিয়ে অত্যন্ত
   দ্রুতগতিতে ফলাফল প্রদান করতে সক্ষম।

   কম্পিউটার আবিষ্কার : বৃটিশ নাগরিক বিশিষ্ট গাণিতিক চার্লস
   ব্যাবেজ আধুনিক কম্পিউটারের জনক। তিনি আধুনিক ক্যালকুলেটর-এর
   মূলনীতি প্রণয়নে সক্ষম হন। ১৯৪৪ সালে হাভার্ড বিশ্ববিদ্যালয় ও
   আই.বি.এম কোম্পানীর যৌথ উদ্যোগে তার ইলেকট্রো মেকানিক্যাল
   কম্পিউটার বাণিজ্যিকভাবে সফলতা লাভ করে।
   [INS: :INS]

   কম্পিউটারের ব্যবহার : আধুনিক প্রযুক্তিবিদ্যার উজ্জ্বলতম সফলতা
   আজকের কম্পিউটার। রান্না হতে শুরু করে মহাকাশ ভ্রমণ পর্যন্ত এ
   কম্পিউটার ব্যবহৃত হচ্ছে। আজকের কম্পিউটারের সাহায্যে সমস্ত
   কার্যাবলি দ্রুত ও সঠিকভাবে সমাধান করার পেছনে যে জিনিসটি
   সর্বোত্তমভাবে কাজ করছে তাকে বলা হয় প্রোগ্রাম।

   কম্পিউটারের গুরুত্ব : বর্তমান পৃথিবীতে প্রায় সর্বক্ষেত্রে
   কম্পিউটার ব্যবহৃত হচ্ছে। সামান্য কাজ থেকে শুরু করে জটিল কাজও
   কম্পিউটার সমাধান করতে পারে। রাশিয়া কম্পিউটার প্রযুক্তিতে এতো
   উন্নতি লাভ করেছে যে, সে দেশের অনেক কল-কারখানায় সব কাজ
   কম্পিউটার দ্বারা করা হয়। আবার আমেরিকা ও কানাডায় বড় বড় কৃষি
   খামারে কম্পিউটারের প্রচলন শুরু হয়েছে। এমন কী গরু, ছাগলকে
   খাওয়ার জন্য কৃষকের কোনো কাজ করতে হয় না। সুইচ টিপ দিলেই খাবার
   এসে হাজির হয়। আধুনিককালে মানুষের মহাকাশ বিজয়ের কাজে সর্বাধিক
   সহায়ক শক্তি হলো কম্পিউটার।
   [INS: :INS]

   উপসংহার : আধুনিককালে মানবজাতির কল্যাণের জন্য কম্পিউটারের অবদান
   অপরিসীম। কম্পিউটার মানবজাতির জন্য আশীর্বাদ স্বরূপ। তাই
   বিশ্ববাসীর শান্তি, নিরাপত্তা ও স্বাচ্ছন্দ্যে জীবন-যাপনে
   কম্পিউটার অভিশাপ নয় আশীর্বাদ হিসেবে সর্বজন স্বীকৃত।
"
মানব কল্যাণে বিজ্ঞান,"ভূমিকা : মানুষ একসময় গুহায় বাস করত। কিন্তু এখন মানুষ বিজ্ঞানের আশীর্বাদে আধুনিক জীবনে পদার্পণ করেছে বসবাস করছে আকাশচুম্বী অট্টালিকায় । বিজ্ঞানের আশীর্বাদে পৃথিবী আজ মানুষের হাতের মুঠোয় । বিজ্ঞানের অবদানে পথিবী আজ আলাে ঝলমলে; মানবজীবন সুখী-সমৃদ্ধ, আরাম-আয়েশপূর্ণ ও নিরাপদ। মানবজীবনের কথা চিন্তা করে আদিমকালে গােপনে বিজ্ঞানচর্চা শুরু হয়েছিল। বিজ্ঞানের কল্যাণে মানুষ আজ আকাশে বাতাসে উড়ে বেড়াচ্ছে । দৈনন্দিন জীবনের বিভিন্ন ক্ষেত্রেও বিজ্ঞানের বিশেষ অবদান রয়েছে। বিজ্ঞানের অগ্রগতির সাথে সাথে জাতীয় জীবনের উন্নতি ও অগ্রগতিও ত্বরান্বিত হচ্ছে । বিজ্ঞানের অবদানে মানুষের বিজয়ের কথা প্রকাশ পেয়েছে কবির কবিতা —

কে আজ পৃথ্বিরাজ জলে, স্থলে, ব্যোমে
কার রাজ্য পাট। 

বিজ্ঞানের সৃষ্টি : প্রকৃতির অন্ধ শক্তির ওপর জয়ী হওয়ার প্রয়ােজনেই একদিন সৃষ্টি হয়েছিল বিজ্ঞানের । পৃথিবীর শ্রেষ্ঠ মনীষীবৃন্দ মানুষের কল্যাণের জন্য ডুব দিয়েছিলেন প্রকৃতির অতলান্ত রহস্য সাগরে । সেই রহস্যাবরণ উন্মােচন করে মানুষের প্রতিভা আবিষ্কার করেছে প্রকৃতির কত গােপন সম্পদ ও শক্তি । জলে-স্থলে-আকাশে মানুষের আজ অপ্রতিহত গতি । বর্বর জীবনকে পশ্চাতে ধাওয়া করে বিজ্ঞানের কল্যাণে মানুষ আজ সভ্যতার আলােকে উদ্ভাসিত ও সম্পদশালী । মানুষের দৃষ্টিভঙ্গি, চিন্তাধারা, জীবনের স্বপ্ন ও কল্পনার আমূল পরিবর্তন ঘটিয়েছে বিজ্ঞান। 

বিজ্ঞান সম্পর্কে ধারণা : আদিমযুগে নিতান্ত প্রয়ােজনের তাগিদে মানুষের অবচেতনে মনে বিজ্ঞানের সূত্রপাত ঘটেছিল । তখন থেকেই মানুষ মানবকল্যাণের লক্ষ্যে বিজ্ঞানের নিরন্তর গবেষণা চালিয়ে যেতে থাকে এবং সফল হয়। সেই থেকে বিজ্ঞানই মানুষের পরম বন্ধু হয়ে ওঠে । বিজ্ঞান সম্পর্কে মহাবিজ্ঞানী আইনস্টাইন বলেছেন—

Science is reality
Science is bonafide
Science is your constant friend
Science is always creative.

দৈনন্দিন জীবনে বিজ্ঞান : বিজ্ঞানকে বাদ দিয়ে মানুষের দৈনন্দিন জীবনের একটি মুহূর্তও ভাবা যায় না। আধুনিক জীবন বলতে আমরা বুঝি যে জীবন চিন্তা-চেতনায় প্রগতিশীল, নিজের জীবন সম্পর্কে সচেতন এবং নতুনকে গ্রহণ করতে বদ্ধপিরকর। তাইতো অন্ধকার গুহার পরিবর্তে আলােকপিয়াসী হয়ে মানুষ বেছে নিয়েছে সুদৃশ্য নিকেতন । বিজ্ঞানের অবদান এ পরিবর্তে  প্রেসার কুকারে সিদ্ধ করা বা মাইক্রো ওভেনে রান্না করা খাদ্য খাচ্ছে লজ্জা নিবারণে তাের করেছে শাশ-পানি ব্যান্ডের পছন্দের পােশাক। মােটকথা বিজ্ঞানের স্পর্শে আজ আমাদের জীবন হয়েছে সহজ ও সুন্দর। বিজ্ঞানের যাত্রা অরর প্রথম ধাপেই। দেখা যায় বিদ্যুতের বিস্ময়কর অবদান। তারপর এসেছে টেলিফোন, মুঠোফোন, টেলিভিশন, জেনারেটর, কাতল, প্যাপটপ, ক্যামেরা, লিফট ইত্যাদি। আর এভাবেই অতীতের গ্লানি চিহ্ন মুছে বিজ্ঞানের ছোঁয়ায় আজ আমরা আধুনিক । 

কায়িক শ্রম লাঘবে বিজ্ঞান : মানবকল্যাণের কথা চিন্তা করেই প্রাচীন যুগে বিজ্ঞানের যাত্রা শুরু হয়েছিল। আধুনিক বিশ্বে মানবজীবনের প্রতিটি ক্ষেত্রেই বিজ্ঞানের অবদান রয়েছে। কায়িক শ্রম লাঘবেও বিজ্ঞানের অবদান অনস্বাকায়। একসময় অল্প কিছু। উৎপাদন করতে মানুষকে অনেক পরিশ্রম করতে হতাে। কিন্তু বিজ্ঞানের বদৌলতে শিল্প-বিপ্লবের ফলে কল-কারখানা স্থাপিত হয়েছে। এতে উৎপাদন বেড়েছে আর লাঘব হয়েছে কায়িক শ্রম। 

কৃষিকাজে বিজ্ঞান : আদিম মানুষের জীবিকা উপার্জনের একমাত্র পথ ছিল কৃষি । আমাদের মাতৃভূমি বাংলাদেশ কৃষিপ্রধান দেশ। বাংলাদেশের বেশিরভাগ মানুষই কৃষি কাজের সাথে জড়িত । কৃষিকাজের উন্নয়নের জন্যও বিজ্ঞান বিশেষ ভূমিকা রেখেছে। দীর্ঘ সময়। ও অনেক পরিশ্রম করে সনাতন পদ্ধতিতে লাঙল-জোয়াল-গােরু দিয়ে হালচাষের পরিবর্তে দ্রুত চাষ করার জন্য বিজ্ঞান ট্রাক্টর। আবিষ্কার করেছে । বেশি ফসল উৎপাদনের জন্য রাসায়নিক সার ও অধিক ফলনশীল বীজ, ফসলের ক্ষতিকারক পােকা ধ্বংসের জন্য কীটনাশক আবিষ্কার বিজ্ঞানের অবদান। তাছাড়া জমিতে সেচ প্রদান, ফসল রােপণ, কর্তন, মাড়াইসহ বেশাকছু কাজের জন্য যন্ত্র। আবিষ্কার করেছে বিজ্ঞান । 

উন্নত চিকিৎসায় বিজ্ঞান : চিকিৎসাক্ষেত্রে বিজ্ঞানের অবদান সবচেয়ে বেশি। বিজ্ঞানের কল্যাণে রাতারাতি আধুনিক চিকিৎসা উন্নতির শিখরে পৌছে গেছে। বিজ্ঞানের কল্যাণেই আধুনিক মানুষ রােগহীন সুস্থ জীবনযাপন করছে, ছােটো-বড়াে নানা প্রকার। রােগের হাত থেকে সহজেই মুক্তি পাচ্ছে। রােগাক্রান্ত হওয়ার আগেই মানুষ প্রতিরােধের ব্যবস্থা করছে । যক্ষ্মা, হাট, কিডনি, হৃৎপিণ্ড, ফুসফুস, শিরা, যকৃৎ, ধমনি, পাকস্থলীতে আক্রান্ত রােগও বিজ্ঞানের কাছে হার মেনেছে । তাছাড়া রােগ নির্ণয়ের জন্য এক্সরে, ইসিজি, আলট্রাসনােগ্রাফি, ইটিটি, এন্ডােস্কপি যন্ত্র আবিষ্কার করা হয়েছে। পৃথিবীর যেকোনাে প্রান্ত থেকে উন্নত চিকিৎসার পরামর্শ নিতে সৃষ্টি হয়েছে টেলিমেডিসিন পদ্ধতি । কৃত্রিম হাত-পায়ের ব্যবস্থা এমনকি নিঃসন্তান দম্পতির জন্য টেস্টটিউব বেবির ব্যবস্থাও করেছে। আধুনিক বিজ্ঞান। 

শিক্ষাক্ষেত্রে বিজ্ঞান : শিক্ষাক্ষেত্রে বিজ্ঞান বিশেষ অবদান রেখেছে। কাগজ, কলম ও মুদ্রণ যন্ত্র শিক্ষাক্ষেত্রে এক বিস্ময়কর আবিষ্কার। মুদ্রণ যন্ত্রের মাধ্যমে জ্ঞানী-গুণীর কথা বিশ্বব্যাপী ছড়িয়ে পড়েছে । মূল্যবান গ্রন্থগুলাে বিভিন্ন ভাষায় অনূদিত হয়ে বিভিন্ন ভাষায় প্রকাশিত ও প্রচারিত হয়। বর্তমান যুগে ঘরে বসে ইন্টারনেটে কুরআন শরিফ থেকে শুরু করে সকল বই পড়া যায় । তাছাড়া রেডিও, টেলিভিশন, ক্যাসেটের মাধ্যমেও শিক্ষা লাভ করা যায় । 

তথ্য প্রদানে বিজ্ঞান : বর্তমান যুগ তথ্য প্রযুক্তির যুগ। এই যুগে যেকোনাে আলােড়িত ও আলােচিত ঘটনা মুহূর্তের মধ্যে বিশ্বব্যাপী ছড়িয়ে পড়ে । কম্পিউটার, টেলিফোন, মুঠোফোন, ই-মেইল, এসএমএস, ফ্যাক্স, ইন্টারনেট ইত্যাদি প্রযুক্তির মাধ্যমে পৃথিবীর যেকোনাে স্থানে তথ্য আদান-প্রদান করা হয়। তথ্য প্রযুক্তির এই যুগে পৃথিবীর যেকোনাে প্রান্তে একে অপরের সাথে যােগাযােগ করতে পারে বিজ্ঞানের কল্যাণে। তথ্য আদান-প্রদানের আরও উন্নত যন্ত্র টেলিপ্যাথি আবিষ্কারের পথে । এই যন্ত্রের মাধ্যমে কথা। বলার সময় অপর প্রান্তের মানুষের মনােভাব অনুভব করা যাবে । তাছাড়া ঘরে বসে ইন্টারনেটের মাধ্যমে পত্রিকা পড়া সম্ভব হচ্ছে । আধুনিক বিজ্ঞান মানুষের জীবনের জটিলতাকে সকল ক্ষেত্রে সহজ থেকে সহজতর করে দিয়েছে । 

সম্পদ আহরণে বিজ্ঞান : পৃথিবীতে বহু ধরনের প্রাকৃতিক সম্পদ আছে। এই সম্পদ আহরণ করতে আবিষ্কার করা হয়েছে। বৈজ্ঞানিক পদ্ধতি ও যন্ত্রপাতি । বৈজ্ঞানিক এ পদ্ধতি ও যন্ত্রপাতি ব্যবহার করে মানুষ ভূ-গর্ভ থেকে তেল, গ্যাস, কয়লা, লােহা, চুনাপাথরসহ নানা সম্পদ আহরণ করছে এবং একেকটা সম্পদ একেক কাজে লাগিয়ে মানুষের চাহিদা পূরণ করছে। সমুদ্রের স্রোত,। নদীর পানি বাতাসের গতিকেও বিজ্ঞান মানুষের কাজে লাগাচ্ছে। কাজে লাগাচ্ছে পরিত্যক্ত বর্জ্য ও পশু-পাখির বিষ্টাকেও। 

আবহাওয়া নির্ণয়ে বিজ্ঞান : এক সময় মানুষ আবহাওয়ার পূর্বাভাস বুঝে নিত অভিজ্ঞতা ও ঋতু চক্রের মাধ্যমে । কোন ঋতুতে আবহাওয়া কেমন ছিল তার ওপর ভিত্তি করে তারা চলত। এতে বড়াে বড়াে প্রাকৃতিক দুর্যোগের কবলে পড়ে অসংখ্য মানুষ প্রাণ হারাতাে এবং প্রচুর আর্থিক ক্ষতি হতাে। পূর্বে বন্যা, সুনামি, সাইক্লোন, ঘূর্ণিঝড়ে অসংখ্য মানুষ, গবাদি পশুসহ ঘরবাড়ি ও পরিবেশের অনেক ক্ষতি সাধিত হয়েছে । কিন্তু বিজ্ঞানের কল্যাণে আজ মানুষকে আর এই ক্ষতির সম্মুখীন হতে হয় না। বিজ্ঞানের মাধ্যমে মানুষ এক-দু'দিন আগেই আবহাওয়ার পূর্বাভাস জেনে যায়। ফলে তারা বাড়িঘর ছেড়ে নিরাপদ আশ্রয়কেন্দ্রে যথাসময়ে। অবস্থান নেয় এবং দুর্যোগ মােকাবিলা করতে প্রয়ােজনীয় প্রস্তুতি নেয় ।

যােগাযােগ ক্ষেত্রে বিজ্ঞান : এক সময় মানুষ ছিল গৃহকেন্দ্রিক। কোথাও যেতে হলে পায়ে হেটে যেতে হতো। কেননা তখন কোনাে যানবাহনের ব্যবস্থা ছিল না। কিন্তু আধুনিক বিজ্ঞান যােগাযােগের ক্ষেত্রে আমূল পরিবর্তন এনেছে। এ যুগে এক স্থান থেকে অন্যস্থানে যাওয়া সময়ের ব্যাপার মাত্র। যানবাহনের মাধ্যমে মানুষ এখন জলে, স্থলে, আকাশে, গ্রহে, উপগ্রহে ঘুরে বেড়াচ্ছে । স্থলপথে গাড়ি, টেন, জলপথে জাহাজ, আকাশপথে বিমান, ভিন্ন গ্রহে যেতে রকেট ইত্যাদি বিজ্ঞানেরই অবদান। বিনােদনে বিজ্ঞান : মন ভালাে তাে সব ভালাে । মন ভালাে থাকলে পড়ালেখা, কাজকর্ম সবকিছুই ভালাে লাগে। তাই মানুষের। মনকে প্রফুল্ল রাখতে বিজ্ঞান নানা প্রকার বিনােদনের ব্যবস্থা করেছে। বিজ্ঞান আধুনিক মানুষের বিনােদনসঙ্গী হয়ে ধরা দিয়েছে । বিশ্বসংস্কৃতি আজ বিজ্ঞানে পরিপূর্ণ হয়েছে। মােবাইল, বেতার, টেলিভিশন, চলচ্চিত্র, ক্যামেরা, ডিভিডি, ভিসিডি, ভিসিয়ার, ডিশ, বৈদ্যুতিক বাদ্যযন্ত্র ইত্যাদি সাংস্কৃতিক জীবনে ব্যাপক পরিবর্তন এনেছে । তাই কর্মশেষে কর্মক্লান্ত মানুষ বিনােদনের মাধ্যমে মনকে উৎফুল করে তােলে। 

শহুরে জীবনে বিজ্ঞান : শহুরে জীবনে মানুষ আর বিজ্ঞান অঙ্গাঅঙ্গিভাবে জড়িত । শহরে আমাদের ঘুম ভাঙে গাড়ির হর্ন, কলিংবেল, গান বাজনা ও এলার্মঘড়ির শব্দে । ঘুম থেকে উঠে দিনের শুরু হয় টুথপেস্ট আর টুথব্রাশ দিয়ে। এরপর আসে সংবাদপত্র । তারপর গ্যাস অথবা হিটার কিংবা স্টোভে আমরা তাড়াতাড়ি রান্না করে খাই । রিকশা, অটোরিকশা, বাস, ট্রেন বা মােটরসাইকেলে চড়ে কর্মস্থলে পৌছাই। সিড়ির বদলে লিফটের সাহায্যে উপরে উঠে অফিস করি । টেলিফোন, টেলিগ্রাম, ফ্যাক্স, ই-মেইল, ইন্টারনেট ইত্যাদির সাহায্যে দূর-দূরান্তে খবর পাঠাই। কম্পিউটারে কাজের বিষয় লিখে রাখি । ক্লান্ত দেহটাকে আরাম দেওয়ার জন্য এসি কিংবা ইলেকট্রিক পাখার নিচে বসি– এভাবেই সারাদিন বিজ্ঞানের সাহায্যে আমরা জীবন পরিচালনা করছি। আবার সন্ধ্যায় বাড়ি ফিরে দিনের অবসন্নতা দূর করতে মিউজিক প্লেয়ার কিংবা টিভি চালিয়ে মনটাকে সতেজ রাখতে চেষ্টা করি। ছেলে-মেয়েরা কম্পিউটারে তাদের নােট রাখে, কখনাে কখনাে ভিডিও গেমস খেলে । এমনিভাবে জীবনের প্রতি পদক্ষেপেই আমরা বিজ্ঞানের অবদান অনুভব করি । 

গ্রামীণ জীবনে বিজ্ঞান : যােগাযােগ ও যাতায়াতের ক্ষেত্রে বিজ্ঞানের বিস্ময়কর অবদানের জন্য মানুষ আজ দূরকে করেছে নিকট প্রতিবেশী। বাস, রিকশা, ভ্যান, সাইকেল, মােটরসাইকেল সবই এখন গ্রামীণ জীবনের অংশ । ফলে বিজ্ঞান শহরজীবনকে অতিক্রম করে পৌছে গেছে গ্রামে। বর্তমানে গ্রাম্য জীবনেও বিজ্ঞানের ওপর নির্ভরতা বেড়েই চলেছে। টুথপেস্ট, টুথব্রাশ, টিভি, রেডিও মােবাইল ফোন, টর্চ, স্নাে, পাউডার, সাবান, আয়না-চিরুনি, রাসায়নিক সার, কীটনাশক দ্রব্য, ট্রাক্টর ইত্যাদি এখন গ্রামীণ মানুষের দৈনন্দিন জীবনের অংশ। শহরের মানুষ যেমন নিজেদের জীবনযাত্রাকে সহজ করতে বিজ্ঞানকে নিত্যসঙ্গী করেছে তেমনি গ্রামের মধ্যবিত্ত ও উচ্চবিত্ত মানুষের জীবনেও ইলেকট্রিক হিটার, রান্নার গ্যাস, প্রেসার কুকার, ফ্রিজ, ওয়াশিং মেশিন ইত্যাদি অপরিহার্য হয়ে। উঠেছে। 

দৈনন্দিন জীবনে বিজ্ঞানের অপকারিতা : বিজ্ঞানের স্পর্শে একদিকে যেমন মানুষের জীবন হয়েছে অর্থপূর্ণ ও সমৃদ্ধিশালী, অন্যদিকে এর বীভৎস রূপও মানুষ প্রত্যক্ষ করেছে অনিঃশেষ বেদনায় । বর্তমান সভ্যতার একটি কদর্য ও ভয়ানক রূপ হলাে পরমাণু অস্ত্রের ব্যবহার । এই অস্ত্র ক্রমশ মানব-সভ্যতাকে হুমকির দিকে ঠেলে দিচ্ছে। কম্পিউটার নামক মহাশক্তির আবিষ্কার ও সর্বক্ষেত্রে এর ব্যবহার প্রতিটি দেশে বাড়িয়ে দিয়েছে বেকারত্ব। কম্পিউটারের মাধ্যমে মানুষ এখন সাইবার অপরাধী হ্যাকিংসহ নানা ধরনের অপরাধ করছে, যার গতি রােধ করা প্রায় অসাধ্য। সামাজিক যােগাযােগের মাধ্যম যেমন— ফেসবুক, টুইটার, ভিডিও, শেয়ারিং সাইট, ইউটিউব ইত্যাদির মাধ্যমে ভুল তথ্য নিমেষেই লক্ষ লক্ষ ব্যবহারকারীর কাছে পৌছে দেয়, যা সহিংসতা সৃষ্টি করে। বৈজ্ঞানিক যন্ত্র সংবলিত বড়াে বড়াে শিল্পকারখানা ও যন্ত্রচালিত গাড়িগুলাে নষ্ট করছে পরিবেশ। তাছাড়া বিশ্বের প্রতিটি দেশে তথ্য প্রযুক্তির ফলে সংঘটিত হয় বড়াে বড়াে ডাকাতি । তবে সত্যিকার অর্থে এসবের জন্য আমরা বিজ্ঞানকে দায়ী করতে পারি না। বরং প্রযুক্তির অপপ্রয়ােগকারী মানুষেরাই এর জন্য দায়ী। 

উপসংহার : বিজ্ঞান অনুসন্ধানী, আধুনিক জীবনে ক্রমপ্রবহমান ছন্দের মূল চালিকাশক্তি। বিজ্ঞানের একের পর এক আবিষ্কারে মানুষ স্তম্ভিত হচ্ছে। শহরজীবনে বিজ্ঞান যেমন প্রভাব বিস্তার করেছে, গ্রামীণ জীবনধারায় ঠিক সেভাবে সম্ভব হয়নি। তাই সচেতন জনসাধারণের প্রত্যেকেরই কর্তব্য গ্রামীণ জীবনধারাতেও বিজ্ঞানের বিস্তৃত ক্ষেত্র প্রস্তুত করা। কেননা, বাংলাদেশের হৃৎপিণ্ড গ্রামবাংলায় বিজ্ঞানের যথার্থ প্রয়ােগই পারে তার উদ্ভাবনী শক্তিকে যাদুস্পর্শে সমৃদ্ধ করতে ।"
মানব কল্যাণে বিজ্ঞান,"ভূমিকা:
বিজ্ঞান আজকের বিশ্বের মানুষের কাছে খুলে দিয়েছে বিস্ময়কর সাফল্যের দ্বার। মানুষের জীবনকে সহজ থেকে আরও সহজ করে তােলার কাজে বিজ্ঞানের অবদান সবার ওপরে । আজকের মানবজীবন বিজ্ঞাননির্ভর। মানুষের কর্মপদ্ধতি এখন বিজ্ঞান নিয়ন্ত্রিত। মানুষ এখন সমৃদ্ধির স্বপ্ন দেখছে বিজ্ঞানকে ভিত্তি করেই । দিনে দিনে বিজ্ঞান তার আবিষ্কারকে অব্যাহত রেখেছে আর সাধিত হচ্ছে মানবকল্যাণ। মানবের সেবা ও কল্যাণে বিজ্ঞান সদা তৎপর।

বিজ্ঞানের কল্যাণধর্মী অবদান:
পৃথিবীর মানুষ একদিন বিজ্ঞান সাধনায় মনােনিবেশ করেছিল তার নিজের প্রয়ােজনে। নিজের প্রয়ােজন ও সুখকর জীবনের তাগিদ থেকেই বিজ্ঞানের চর্চা আজও প্রবহমান। মানুষ সাধনা করে সে বিজ্ঞান থেকে আবিষ্কারগুলােকে ঘরে তুলেছে তা মানব বসতির সকলের মঙ্গল ও কল্যাণের জন্যই । জীবনের সর্বক্ষেত্রে বিজ্ঞানের আছে তাই গৌরবজনক অবদান। বিজ্ঞানের কোনাে আবিষ্কার বা অবদান যদি মানুষের হিতে ব্যয়িত না হয়ে অকল্যাণে ব্যয়িত হয়। তাহলে সে দোষ বিজ্ঞানের হবার কথা নয়। মানুষ নিজেকে সবচেয়ে বেশি ভালােবাসে। অতএব, নিজের জন্য যে উদ্ভাবন তা নিঃসন্দেহে কল্যাণের সাথেই সম্পৃক্ত। বিজ্ঞানের নানা আবিষ্কারের বর্ণনার মধ্য দিয়ে মানবকল্যাণের সাথে এর সম্পৃক্ততাকে তুলে ধরতে আমরা সচেষ্ট হব।
চিকিৎসাক্ষেত্রে বিজ্ঞান:
মানুষ অসুখে পতিত হয়। এ অসুখ থেকে মুক্ত হয়ে সে স্বাভাবিক জীবনযাপন করতে চায়। এক্ষেত্রে বিজ্ঞান মানুষকে বাচতে সাহস যুগিয়েছে। মরণব্যাধি যক্ষ্মা ও ক্যান্সারের মতাে রােগের প্রতিষেধক ও ওষুধ আবিষ্কার করে মানুষ চিকিৎসা বিজ্ঞানে আলােড়ন সৃষ্টি করেছে। মানুষের পক্ষে কোনােকালেই মরণকে জয় করা সম্ভব নয়। কিন্তু অসুখকে জয় করা মানুষের পক্ষে সম্ভব হয়েছে। ওষুধের নব নব আবিষ্কার মানুষকে বাঁচতে প্রাণিত করেছে। মানবজীবনের নানা অঙ্গপ্রত্যঙ্গের সমস্যা যাচাইয়ের জন্য এমন সব প্রযুক্তি মানুষ আবিষ্কার করেছে যার সাহায্যে শরীরের অভ্যন্তরের ছবি উঠিয়ে সঠিক রােগ নিরূপণ সম্ভব হচ্ছে। শুধু চিকিৎসা ক্ষেত্রে বিজ্ঞানের এ অসীম অবদানের কথা বিবেচনা করলে মানবকল্যাণে বিজ্ঞানের অবদানের কথা সহজেই অনুমান করা যায়।

যােগাযােগের ক্ষেত্রে বিজ্ঞান:
যােগাযােগের ক্ষেত্রে বিজ্ঞানের সাফল্য মানুষের জীবনে পরম শান্তি এনেছে। দ্রুতগতিসম্পন্ন ট্রেন আবিষ্কার করে মানুষ হাজার কিলােমিটারের পথকে করেছে নিকট। অত্যাধুনিক কনকর্ড বিমান, সাগরের সুবিশাল জাহাজ মানুষের পথের দূরত্বকে কমিয়েছে বিস্ময়করভাবে। আধুনিক টেলিযােগাযােগ তাে বিজ্ঞানের বিরাট সাফল্য। মিনিটের মধ্যে গােটা বিশ্বের যেকোনাে প্রান্তের সংবাদ নিজের হাতের মুঠোয় নিয়ে আসা সম্ভব হয়েছে। মাত্র কয়েক সেকেন্ডের ব্যবধানে এক স্থানের কোনাে ছবি মােবাইলের বাটন চেপে বীর অন্য প্রান্তে পৌছে দেওয়া সম্ভব হচ্ছে। মানুষের জীবনের পরতে পরতে প্রবেশ করেছে বিজ্ঞান । বিজ্ঞান এখন মহাকাশেই শুধু ব্যস্ত নয়। ক্ষুদ্র গৃহকোণেও বিজ্ঞান এখন সেবা দিয়ে যাচ্ছে নিরন্তর।

বিজ্ঞানের বিস্ময় কম্পিউটার:
যেদিন বিজ্ঞান পৃথিবীকে কম্পিউটার দিয়েছে সেদিন থেকে পৃথিবী তার পুরাতন চেহারাকে বদলে ফেলতে সক্ষম হয়েছে। সকল কাজের কাজী কম্পিউটার। যে কাজ শত শ্রমিকের হাজার ঘণ্টা শ্রমের দ্বারা সম্ভব হতাে সে কাজ মিনিটে করা সম্ভব হচ্ছে কম্পিউটারের কল্যাণে। মানব শ্রমের এ সাশ্রয় পৃথিবীর জন্য একটি বড় ঘটনা বৈকি! কম্পিউটারকে কেন্দ্র করে এখন শুধু কঠিন কাজই যে সহজ হচ্ছে তা নয়, অনেক অসম্ভবকে সম্ভব করার জন্যে কম্পিউটার মহানায়ক। মুদ্রণ কাজ থেকে মহাকাশ গবেষণা – এমন কোনাে কাজ নেই যে কাজের সাথে কম্পিউটার যুক্ত নয়।

মানবকল্যাণে বিদ্যুৎ:
শহরে, নগরে গ্রামে ও পথে-প্রান্তরে যত বৈদ্যুতিক বাতি জ্বলে তা বিজ্ঞানেরই এক বিস্ময়কর অবদান। পৃথিবীর সভ্যতাকে হাজার বছরের পথ এগিয়ে দিয়েছে এ বিদ্যুৎ। বর্তমান বিদ্যুৎসম্পন্ন পৃথিবী আর বিদ্যুহীন একটি পৃথিবী কল্পনা করতে গেলে বিদ্যুতের অবদানকে সহজে অনুমান করা যায়। বিদ্যুহীন একটি দিনও কল্পনা করতে গেলে মাথায় আকাশ ভেঙে পড়ে। তাই মানবকল্যাণে বিদ্যুতের বা বিজ্ঞানের এ অবদানকে অস্বীকার করার কোনাে সুযােগ নেই।

বিজ্ঞানের সাম্প্রতিক প্রভাব:
সাম্প্রতিক সময়ে বিজ্ঞান অনেক দূর অগ্রসর হতে পেরেছে। পৃথিবীতে বিজ্ঞান যত বেশি অগ্রসর হবে মানবকল্যাণ তত বেশি সাধিত হবে । পৃথিবীকে ধ্বংস করার জন্য বিজ্ঞানীরা বিজ্ঞান নিয়ে মেতে ওঠেনি। বরং এর কল্যাণকর দিকটির শতভাগ সেবা পাবার জন্য এর শুভযাত্রা সূচিত হয়েছিল। মানুষের শুভবুদ্ধি এবং বিজ্ঞান চর্চা অনাগত দিনেও অব্যাহত থাকবে এবং এর সুফলও মানুষ ভােগ করবে সন্দেহ নেই।

উপসংহার:
বিজ্ঞান উত্তরােত্তর সমৃদ্ধির পথ ধরে এগিয়ে যাচ্ছে আর মানবসমাজ ভােগ করছে এর সুফল। পৃথিবী যতদিনথাকবে ততদিন কৌতূহলী মানুষ অনুসন্ধানী মনে বিচরণ করে যাবে বিজ্ঞানের মাঠে। মানুষের এ সাধনার মধ্যেই নিহিত আছে– জগৎ মানবের বৃহত্তর কল্যাণ।"
মানব কল্যাণে বিজ্ঞান,"ভূমিকাঃ
মানুষ একসময় গুহায় বাস করত। কিন্তু এখন মানুষ বিজ্ঞানের আশীর্বাদে আধুনিক জীবনে পদার্পণ করেছে বসবাস করছে আকাশচুম্বী অট্টালিকায় । বিজ্ঞানের আশীর্বাদে পৃথিবী আজ মানুষের হাতের মুঠোয় । বিজ্ঞানের অবদানে পথিবী আজ আলাে ঝলমলে; মানবজীবন সুখী-সমৃদ্ধ, আরাম-আয়েশপূর্ণ ও নিরাপদ। মানবজীবনের কথা চিন্তা করে আদিমকালে গােপনে বিজ্ঞানচর্চা শুরু হয়েছিল। বিজ্ঞানের কল্যাণে মানুষ আজ আকাশে বাতাসে উড়ে বেড়াচ্ছে । দৈনন্দিন জীবনের বিভিন্ন ক্ষেত্রেও বিজ্ঞানের বিশেষ অবদান রয়েছে। বিজ্ঞানের অগ্রগতির সাথে সাথে জাতীয় জীবনের উন্নতি ও অগ্রগতিও ত্বরান্বিত হচ্ছে । বিজ্ঞানের অবদানে মানুষের বিজয়ের কথা প্রকাশ পেয়েছে কবির কবিতা--

কে আজ পৃথ্বিরাজ জলে, স্থলে, ব্যোমে

কার রাজ্য পাট।
বিজ্ঞানের সৃষ্টিঃ 
প্রকৃতির অন্ধ শক্তির ওপর জয়ী হওয়ার প্রয়ােজনেই একদিন সৃষ্টি হয়েছিল বিজ্ঞানের । পৃথিবীর শ্রেষ্ঠ মনীষীবৃন্দ মানুষের কল্যাণের জন্য ডুব দিয়েছিলেন প্রকৃতির অতলান্ত রহস্য সাগরে । সেই রহস্যাবরণ উন্মােচন করে মানুষের প্রতিভা আবিষ্কার করেছে প্রকৃতির কত গােপন সম্পদ ও শক্তি । জলে-স্থলে-আকাশে মানুষের আজ অপ্রতিহত গতি । বর্বর জীবনকে পশ্চাতে ধাওয়া করে বিজ্ঞানের কল্যাণে মানুষ আজ সভ্যতার আলােকে উদ্ভাসিত ও সম্পদশালী । মানুষের দৃষ্টিভঙ্গি, চিন্তাধারা, জীবনের স্বপ্ন ও কল্পনার আমূল পরিবর্তন ঘটিয়েছে বিজ্ঞান। 
বিজ্ঞান সম্পর্কে ধারণাঃ
আদিমযুগে নিতান্ত প্রয়ােজনের তাগিদে মানুষের অবচেতনে মনে বিজ্ঞানের সূত্রপাত ঘটেছিল । তখন থেকেই মানুষ মানবকল্যাণের লক্ষ্যে বিজ্ঞানের নিরন্তর গবেষণা চালিয়ে যেতে থাকে এবং সফল হয়। সেই থেকে বিজ্ঞানই মানুষের পরম বন্ধু হয়ে ওঠে। বিজ্ঞান সম্পর্কে মহাবিজ্ঞানী আইনস্টাইন বলেছেন-

Science is reality

Science is bonafide

Science is your constant friend

Science is always creative
দৈনন্দিন জীবনে বিজ্ঞানঃ
বিজ্ঞানকে বাদ দিয়ে মানুষের দৈনন্দিন জীবনের একটি মুহূর্তও ভাবা যায় না। আধুনিক জীবন বলতে আমরা বুঝি যে জীবন চিন্তা-চেতনায় প্রগতিশীল, নিজের জীবন সম্পর্কে সচেতন এবং নতুনকে গ্রহণ করতে বদ্ধপিরকর। তাইতো অন্ধকার গুহার পরিবর্তে আলােকপিয়াসী হয়ে মানুষ বেছে নিয়েছে সুদৃশ্য নিকেতন। বিজ্ঞানের অবদান এ পরিবর্তে  প্রেসার কুকারে সিদ্ধ করা বা মাইক্রো ওভেনে রান্না করা খাদ্য খাচ্ছে লজ্জা নিবারণে তাের করেছে শাশ-পানি ব্যান্ডের পছন্দের পােশাক। মােটকথা বিজ্ঞানের স্পর্শে আজ আমাদের জীবন হয়েছে সহজ ও সুন্দর। বিজ্ঞানের যাত্রা অরর প্রথম ধাপেই। দেখা যায় বিদ্যুতের বিস্ময়কর অবদান। তারপর এসেছে টেলিফোন, মুঠোফোন, টেলিভিশন, জেনারেটর, কাতল, প্যাপটপ, ক্যামেরা, লিফট ইত্যাদি। আর এভাবেই অতীতের গ্লানি চিহ্ন মুছে বিজ্ঞানের ছোঁয়ায় আজ আমরা আধুনিক। 

কায়িক শ্রম লাঘবে বিজ্ঞানঃ
মানবকল্যাণের কথা চিন্তা করেই প্রাচীন যুগে বিজ্ঞানের যাত্রা শুরু হয়েছিল। আধুনিক বিশ্বে মানবজীবনের প্রতিটি ক্ষেত্রেই বিজ্ঞানের অবদান রয়েছে। কায়িক শ্রম লাঘবেও বিজ্ঞানের অবদান অনস্বাকায়। একসময় অল্প কিছু। উৎপাদন করতে মানুষকে অনেক পরিশ্রম করতে হতাে। কিন্তু বিজ্ঞানের বদৌলতে শিল্প-বিপ্লবের ফলে কল-কারখানা স্থাপিত হয়েছে। এতে উৎপাদন বেড়েছে আর লাঘব হয়েছে কায়িক শ্রম। 
কৃষিকাজে বিজ্ঞানঃ
আদিম মানুষের জীবিকা উপার্জনের একমাত্র পথ ছিল কৃষি। আমাদের মাতৃভূমি বাংলাদেশ কৃষিপ্রধান দেশ। বাংলাদেশের বেশিরভাগ মানুষই কৃষি কাজের সাথে জড়িত । কৃষিকাজের উন্নয়নের জন্যও বিজ্ঞান বিশেষ ভূমিকা রেখেছে। দীর্ঘ সময়। ও অনেক পরিশ্রম করে সনাতন পদ্ধতিতে লাঙল-জোয়াল-গােরু দিয়ে হালচাষের পরিবর্তে দ্রুত চাষ করার জন্য বিজ্ঞান ট্রাক্টর। আবিষ্কার করেছে। বেশি ফসল উৎপাদনের জন্য রাসায়নিক সার ও অধিক ফলনশীল বীজ, ফসলের ক্ষতিকারক পােকা ধ্বংসের জন্য কীটনাশক আবিষ্কার বিজ্ঞানের অবদান। তাছাড়া জমিতে সেচ প্রদান, ফসল রােপণ, কর্তন, মাড়াইসহ বেশাকছু কাজের জন্য যন্ত্র। আবিষ্কার করেছে বিজ্ঞান। 
উন্নত চিকিৎসায় বিজ্ঞানঃ
চিকিৎসাক্ষেত্রে বিজ্ঞানের অবদান সবচেয়ে বেশি। বিজ্ঞানের কল্যাণে রাতারাতি আধুনিক চিকিৎসা উন্নতির শিখরে পৌছে গেছে। বিজ্ঞানের কল্যাণেই আধুনিক মানুষ রােগহীন সুস্থ জীবনযাপন করছে, ছােটো-বড়াে নানা প্রকার। রােগের হাত থেকে সহজেই মুক্তি পাচ্ছে। রােগাক্রান্ত হওয়ার আগেই মানুষ প্রতিরােধের ব্যবস্থা করছে । যক্ষ্মা, হাট, কিডনি, হৃৎপিণ্ড, ফুসফুস, শিরা, যকৃৎ, ধমনি, পাকস্থলীতে আক্রান্ত রােগও বিজ্ঞানের কাছে হার মেনেছে । তাছাড়া রােগ নির্ণয়ের জন্য এক্সরে, ইসিজি, আলট্রাসনােগ্রাফি, ইটিটি, এন্ডােস্কপি যন্ত্র আবিষ্কার করা হয়েছে। পৃথিবীর যেকোনাে প্রান্ত থেকে উন্নত চিকিৎসার পরামর্শ নিতে সৃষ্টি হয়েছে টেলিমেডিসিন পদ্ধতি । কৃত্রিম হাত-পায়ের ব্যবস্থা এমনকি নিঃসন্তান দম্পতির জন্য টেস্টটিউব বেবির ব্যবস্থাও করেছে। আধুনিক বিজ্ঞান। 

শিক্ষাক্ষেত্রে বিজ্ঞানঃ
শিক্ষাক্ষেত্রে বিজ্ঞান বিশেষ অবদান রেখেছে। কাগজ, কলম ও মুদ্রণ যন্ত্র শিক্ষাক্ষেত্রে এক বিস্ময়কর আবিষ্কার। মুদ্রণ যন্ত্রের মাধ্যমে জ্ঞানী-গুণীর কথা বিশ্বব্যাপী ছড়িয়ে পড়েছে। মূল্যবান গ্রন্থগুলাে বিভিন্ন ভাষায় অনূদিত হয়ে বিভিন্ন ভাষায় প্রকাশিত ও প্রচারিত হয়। বর্তমান যুগে ঘরে বসে ইন্টারনেটে কুরআন শরিফ থেকে শুরু করে সকল বই পড়া যায়। তাছাড়া রেডিও, টেলিভিশন, ক্যাসেটের মাধ্যমেও শিক্ষা লাভ করা যায়। 

তথ্য প্রদানে বিজ্ঞানঃ
বর্তমান যুগ তথ্য প্রযুক্তির যুগ। এই যুগে যেকোনাে আলােড়িত ও আলােচিত ঘটনা মুহূর্তের মধ্যে বিশ্বব্যাপী ছড়িয়ে পড়ে। কম্পিউটার, টেলিফোন, মুঠোফোন, ই-মেইল, এসএমএস, ফ্যাক্স, ইন্টারনেট ইত্যাদি প্রযুক্তির মাধ্যমে পৃথিবীর যেকোনাে স্থানে তথ্য আদান-প্রদান করা হয়। তথ্য প্রযুক্তির এই যুগে পৃথিবীর যেকোনাে প্রান্তে একে অপরের সাথে যােগাযােগ করতে পারে বিজ্ঞানের কল্যাণে। তথ্য আদান-প্রদানের আরও উন্নত যন্ত্র টেলিপ্যাথি আবিষ্কারের পথে। এই যন্ত্রের মাধ্যমে কথা। বলার সময় অপর প্রান্তের মানুষের মনােভাব অনুভব করা যাবে। তাছাড়া ঘরে বসে ইন্টারনেটের মাধ্যমে পত্রিকা পড়া সম্ভব হচ্ছে। আধুনিক বিজ্ঞান মানুষের জীবনের জটিলতাকে সকল ক্ষেত্রে সহজ থেকে সহজতর করে দিয়েছে। 

সম্পদ আহরণে বিজ্ঞানঃ
পৃথিবীতে বহু ধরনের প্রাকৃতিক সম্পদ আছে। এই সম্পদ আহরণ করতে আবিষ্কার করা হয়েছে। বৈজ্ঞানিক পদ্ধতি ও যন্ত্রপাতি । বৈজ্ঞানিক এ পদ্ধতি ও যন্ত্রপাতি ব্যবহার করে মানুষ ভূ-গর্ভ থেকে তেল, গ্যাস, কয়লা, লােহা, চুনাপাথরসহ নানা সম্পদ আহরণ করছে এবং একেকটা সম্পদ একেক কাজে লাগিয়ে মানুষের চাহিদা পূরণ করছে। সমুদ্রের স্রোত,। নদীর পানি বাতাসের গতিকেও বিজ্ঞান মানুষের কাজে লাগাচ্ছে। কাজে লাগাচ্ছে পরিত্যক্ত বর্জ্য ও পশু-পাখির বিষ্টাকেও। 
আবহাওয়া নির্ণয়ে বিজ্ঞানঃ
এক সময় মানুষ আবহাওয়ার পূর্বাভাস বুঝে নিত অভিজ্ঞতা ও ঋতু চক্রের মাধ্যমে । কোন ঋতুতে আবহাওয়া কেমন ছিল তার ওপর ভিত্তি করে তারা চলত। এতে বড়াে বড়াে প্রাকৃতিক দুর্যোগের কবলে পড়ে অসংখ্য মানুষ প্রাণ হারাতাে এবং প্রচুর আর্থিক ক্ষতি হতাে। পূর্বে বন্যা, সুনামি, সাইক্লোন, ঘূর্ণিঝড়ে অসংখ্য মানুষ, গবাদি পশুসহ ঘরবাড়ি ও পরিবেশের অনেক ক্ষতি সাধিত হয়েছে । কিন্তু বিজ্ঞানের কল্যাণে আজ মানুষকে আর এই ক্ষতির সম্মুখীন হতে হয় না। বিজ্ঞানের মাধ্যমে মানুষ এক-দু'দিন আগেই আবহাওয়ার পূর্বাভাস জেনে যায়। ফলে তারা বাড়িঘর ছেড়ে নিরাপদ আশ্রয়কেন্দ্রে যথাসময়ে। অবস্থান নেয় এবং দুর্যোগ মােকাবিলা করতে প্রয়ােজনীয় প্রস্তুতি নেয়।

যােগাযােগ ক্ষেত্রে বিজ্ঞানঃ
এক সময় মানুষ ছিল গৃহকেন্দ্রিক। কোথাও যেতে হলে পায়ে হেটে যেতে হতো। কেননা তখন কোনাে যানবাহনের ব্যবস্থা ছিল না। কিন্তু আধুনিক বিজ্ঞান যােগাযােগের ক্ষেত্রে আমূল পরিবর্তন এনেছে। এ যুগে এক স্থান থেকে অন্যস্থানে যাওয়া সময়ের ব্যাপার মাত্র। যানবাহনের মাধ্যমে মানুষ এখন জলে, স্থলে, আকাশে, গ্রহে, উপগ্রহে ঘুরে বেড়াচ্ছে । স্থলপথে গাড়ি, টেন, জলপথে জাহাজ, আকাশপথে বিমান, ভিন্ন গ্রহে যেতে রকেট ইত্যাদি বিজ্ঞানেরই অবদান। 

বিনােদনে বিজ্ঞানঃ
মন ভালাে তাে সব ভালাে । মন ভালাে থাকলে পড়ালেখা, কাজকর্ম সবকিছুই ভালাে লাগে। তাই মানুষের। মনকে প্রফুল্ল রাখতে বিজ্ঞান নানা প্রকার বিনােদনের ব্যবস্থা করেছে। বিজ্ঞান আধুনিক মানুষের বিনােদনসঙ্গী হয়ে ধরা দিয়েছে । বিশ্বসংস্কৃতি আজ বিজ্ঞানে পরিপূর্ণ হয়েছে। মােবাইল, বেতার, টেলিভিশন, চলচ্চিত্র, ক্যামেরা, ডিভিডি, ভিসিডি, ভিসিয়ার, ডিশ, বৈদ্যুতিক বাদ্যযন্ত্র ইত্যাদি সাংস্কৃতিক জীবনে ব্যাপক পরিবর্তন এনেছে। তাই কর্মশেষে কর্মক্লান্ত মানুষ বিনােদনের মাধ্যমে মনকে উৎফুল করে তােলে। 

শহুরে জীবনে বিজ্ঞানঃ
শহুরে জীবনে মানুষ আর বিজ্ঞান অঙ্গাঅঙ্গিভাবে জড়িত । শহরে আমাদের ঘুম ভাঙে গাড়ির হর্ন, কলিংবেল, গান বাজনা ও এলার্মঘড়ির শব্দে । ঘুম থেকে উঠে দিনের শুরু হয় টুথপেস্ট আর টুথব্রাশ দিয়ে। এরপর আসে সংবাদপত্র । তারপর গ্যাস অথবা হিটার কিংবা স্টোভে আমরা তাড়াতাড়ি রান্না করে খাই । রিকশা, অটোরিকশা, বাস, ট্রেন বা মােটরসাইকেলে চড়ে কর্মস্থলে পৌছাই। সিড়ির বদলে লিফটের সাহায্যে উপরে উঠে অফিস করি । টেলিফোন, টেলিগ্রাম, ফ্যাক্স, ই-মেইল, ইন্টারনেট ইত্যাদির সাহায্যে দূর-দূরান্তে খবর পাঠাই। কম্পিউটারে কাজের বিষয় লিখে রাখি । ক্লান্ত দেহটাকে আরাম দেওয়ার জন্য এসি কিংবা ইলেকট্রিক পাখার নিচে বসি– এভাবেই সারাদিন বিজ্ঞানের সাহায্যে আমরা জীবন পরিচালনা করছি। আবার সন্ধ্যায় বাড়ি ফিরে দিনের অবসন্নতা দূর করতে মিউজিক প্লেয়ার কিংবা টিভি চালিয়ে মনটাকে সতেজ রাখতে চেষ্টা করি। ছেলে-মেয়েরা কম্পিউটারে তাদের নােট রাখে, কখনাে কখনাে ভিডিও গেমস খেলে । এমনিভাবে জীবনের প্রতি পদক্ষেপেই আমরা বিজ্ঞানের অবদান অনুভব করি। 

গ্রামীণ জীবনে বিজ্ঞানঃ
যােগাযােগ ও যাতায়াতের ক্ষেত্রে বিজ্ঞানের বিস্ময়কর অবদানের জন্য মানুষ আজ দূরকে করেছে নিকট প্রতিবেশী। বাস, রিকশা, ভ্যান, সাইকেল, মােটরসাইকেল সবই এখন গ্রামীণ জীবনের অংশ । ফলে বিজ্ঞান শহরজীবনকে অতিক্রম করে পৌছে গেছে গ্রামে। বর্তমানে গ্রাম্য জীবনেও বিজ্ঞানের ওপর নির্ভরতা বেড়েই চলেছে। টুথপেস্ট, টুথব্রাশ, টিভি, রেডিও মােবাইল ফোন, টর্চ, স্নাে, পাউডার, সাবান, আয়না-চিরুনি, রাসায়নিক সার, কীটনাশক দ্রব্য, ট্রাক্টর ইত্যাদি এখন গ্রামীণ মানুষের দৈনন্দিন জীবনের অংশ। শহরের মানুষ যেমন নিজেদের জীবনযাত্রাকে সহজ করতে বিজ্ঞানকে নিত্যসঙ্গী করেছে তেমনি গ্রামের মধ্যবিত্ত ও উচ্চবিত্ত মানুষের জীবনেও ইলেকট্রিক হিটার, রান্নার গ্যাস, প্রেসার কুকার, ফ্রিজ, ওয়াশিং মেশিন ইত্যাদি অপরিহার্য হয়ে। উঠেছে। 
দৈনন্দিন জীবনে বিজ্ঞানের অপকারিতাঃ
বিজ্ঞানের স্পর্শে একদিকে যেমন মানুষের জীবন হয়েছে অর্থপূর্ণ ও সমৃদ্ধিশালী, অন্যদিকে এর বীভৎস রূপও মানুষ প্রত্যক্ষ করেছে অনিঃশেষ বেদনায় । বর্তমান সভ্যতার একটি কদর্য ও ভয়ানক রূপ হলাে পরমাণু অস্ত্রের ব্যবহার । এই অস্ত্র ক্রমশ মানব-সভ্যতাকে হুমকির দিকে ঠেলে দিচ্ছে। কম্পিউটার নামক মহাশক্তির আবিষ্কার ও সর্বক্ষেত্রে এর ব্যবহার প্রতিটি দেশে বাড়িয়ে দিয়েছে বেকারত্ব। কম্পিউটারের মাধ্যমে মানুষ এখন সাইবার অপরাধী হ্যাকিংসহ নানা ধরনের অপরাধ করছে, যার গতি রােধ করা প্রায় অসাধ্য। সামাজিক যােগাযােগের মাধ্যম যেমন-- ফেসবুক, টুইটার, ভিডিও, শেয়ারিং সাইট, ইউটিউব ইত্যাদির মাধ্যমে ভুল তথ্য নিমেষেই লক্ষ লক্ষ ব্যবহারকারীর কাছে পৌছে দেয়, যা সহিংসতা সৃষ্টি করে। বৈজ্ঞানিক যন্ত্র সংবলিত বড়াে বড়াে শিল্পকারখানা ও যন্ত্রচালিত গাড়িগুলাে নষ্ট করছে পরিবেশ। তাছাড়া বিশ্বের প্রতিটি দেশে তথ্য প্রযুক্তির ফলে সংঘটিত হয় বড়াে বড়াে ডাকাতি। তবে সত্যিকার অর্থে এসবের জন্য আমরা বিজ্ঞানকে দায়ী করতে পারি না। বরং প্রযুক্তির অপপ্রয়ােগকারী মানুষেরাই এর জন্য দায়ী। 

উপসংহারঃ
বিজ্ঞান অনুসন্ধানী, আধুনিক জীবনে ক্রমপ্রবহমান ছন্দের মূল চালিকাশক্তি। বিজ্ঞানের একের পর এক আবিষ্কারে মানুষ স্তম্ভিত হচ্ছে। শহরজীবনে বিজ্ঞান যেমন প্রভাব বিস্তার করেছে, গ্রামীণ জীবনধারায় ঠিক সেভাবে সম্ভব হয়নি। তাই সচেতন জনসাধারণের প্রত্যেকেরই কর্তব্য গ্রামীণ জীবনধারাতেও বিজ্ঞানের বিস্তৃত ক্ষেত্র প্রস্তুত করা। কেননা, বাংলাদেশের হৃৎপিণ্ড গ্রামবাংলায় বিজ্ঞানের যথার্থ প্রয়ােগই পারে তার উদ্ভাবনী শক্তিকে যাদুস্পর্শে সমৃদ্ধ করতে।
"
মানব কল্যাণে বিজ্ঞান,"ভূমিকা:

অতীতের  গুহাবাসী অসহায় মানুষ রহস্যময় জগৎ ও জীবনের দিকে ভয় ও বিস্ময়ভরা চোখে তাকিয়ে থাকত। সেদিন তার জীবন ছিল প্রকৃতি-নির্ভর।প্রকৃতির খেয়াল খুশিমত নিয়ন্ত্রিত হত তার জীবন প্রবাহ। আজ আধুনিক সভ্যতার যে উৎকর্ষ,ঐশ্বর্য ও গতিময় চেতনা তার অন্যতম নিয়ামক হল বিজ্ঞান।



বিজ্ঞান কিঃ

বিজ্ঞান বা Science শব্দটির উৎপত্তি 'Scio' হতে।  'Scio' শব্দের অর্থ জানা। হারবর্ট স্পেন্সরের মতে, বিজ্ঞান হল সঙ্ঘবদ্ধ জ্ঞানের সমষ্টি। 



বিজ্ঞানের উদ্ভব: 

বিজ্ঞানের উদ্ভবের মূলে রয়েছে মানুষের প্রয়োজন ও কৌতুহলচেতনা।প্রকৃতির কাছে অসহায় মানুষ প্রকৃতিরই নানা বিষয়ে অন্বেষণের এক পর্যায়ে বিজ্ঞানের প্রেরণা সৃষ্টি হয়।

প্রচলিত একটি প্রবাদ- 

Necessity is the mother of invention.

বিজ্ঞানের বিকাশ:

পৃথিবীর মানুষ  দিনে দিনে জ্ঞান অনেষণ করেছে,  হয়েছে আরো কৌতুহলী। ফলে বিজ্ঞানেরও বিকাশ ঘটেছে। একসময়কার অসহায় মানুষ আজ প্রকৃতির উপরও আধিপত্য বিস্তার করছে। কবির ভাষায়,
ধাক্কা দিয়ে তারায় তারায় সূর্যে গিয়ে ঠেকবো রে
আধুনিক বিজ্ঞান:

বিজ্ঞানের অভিযান শুরু হয়েছে সুদূর অতীতে। কিন্তু ঊনবিংশ শতাব্দীতে বা আধুনিক যুগে এর অগ্রগতি বিস্ময়কর। বিজ্ঞানের ইতিহাসে  এই অগ্রগতি শুধু নিত্য ধাবমান নয় বরং দুর্বার গতিসম্পন্ন।



বিজ্ঞানের বিস্ময়কর আবিষ্কার:

গুহাবাসী আদিম মানুষের পাথরে পাথর ঘষে আগুন জ্বালানো থেকে শুরু হয় বৈজ্ঞানিক আবিষ্কার। তারপর থেকেই  বৈজ্ঞানিক আবিষ্কারের অব্যাহত অগ্রযাত্রা।বিজ্ঞানবলে মানুষ জল-স্থল-অন্তরীক্ষ জয় করেছে, আবিষ্কার করেছে সুখস্বাচ্ছন্দ্য বিধান ও সংকট উত্তরণের বহুবিধ কৌশল-প্রযুক্তি।বিদ্যুৎ,আণবিক শক্তি,  কম্পিউটার, ফোন, ফ্যাক্স, স্যাটেলাইট,এয়ারকুলার, টিভি, ফ্রিজ,সিনেমা, কাগজ, কলম, বিভিন্ন চিকিৎসা ও ইঞ্জিনিয়ারিং উপকরণ প্রভৃতি বিজ্ঞানের বিস্ময়কর আবিষ্কার।

বিজ্ঞানের অদম্য জয়যাত্রা:

আধুনিক মানুষ যদি একবার পেছন পানে ফিরে থাকায়,  চিন্তা করে অরণ্যচারী আদিম মানুষের কথা, তাহলে তার সমগ্র অন্তর আপ্লুত হয়ে যাবে এক অপরিসীম বিস্ময়ে।বিজ্ঞানের বলে বলীয়ান হয়ে মানুষ আজ খনির অন্ধকারে আগুন জ্বালিয়েছে। বিজ্ঞানের সাহায্যেই দূরের নক্ষত্রলোকের খবর পেয়েছে মানুষ,গ্রহলোক সম্বন্ধে আহরণ করেছে নতুন নতুন তথ্য।



কৃষিউন্নয়নে বিজ্ঞান:

কৃষিক্ষেত্রে বিজ্ঞান যুগান্তকারী অবদান রেখেছে। চাষাবাদে যান্ত্রিক প্রযুক্তির উদ্ভাবন করে কৃষিকে প্রকৃতির নির্ভরতার কবল হতে উদ্ধারের চেষ্টা চালিয়ে যাচ্ছে।যান্ত্রিক প্রযুক্তি ছাড়াও রাসায়নিক সার, কীটনাশকের ব্যবহার  বিজ্ঞানের উল্লেখযোগ্য অবদান। বর্তমানে আধুনিক পদ্ধতি ব্যবহার করে বিজ্ঞানিরা উন্নত জাতের অধিক ফলনশীল বীজ তৈরি করছে।এর ফলে মরুভূমির মত উষর জায়গায় কৃষিকাজ সম্ভব হয়েছে।এছাড়াও সর্বাধুনিক প্রযুক্তির ব্যবহার করে অনাবৃষ্টি অঞ্চলে কৃত্রিমভাবে বৃষ্টিপাত ঘটানো সম্ভব হচ্ছে। এভাবে কৃষিকাজে বিজ্ঞান বৈপ্লবিক পরিবর্তন সাধন করেছে।



চিকিৎসাক্ষেত্রে বিজ্ঞান:
চিকিৎসাক্ষেত্রে আশ্চর্য সব উদ্ভাবনের গুণে রোগী ভরসা পাচ্ছে আরো কিছুদিন পৃথিবীর জীবনকে উপভোগ করার।অতীতের অনেক দুরারোগ্য ব্যাধির প্রতিষেধক আবিষ্কার হচ্ছে।  পেনিসিলিন, এন্টিবায়োটিক,  রেডিয়াম প্রভৃতি চিকিৎসাজগতে এক যুগান্তর সৃষ্টি করেছে।প্লাস্টিক সার্জারির মানুষ ইচ্ছেমতো চেহারা তৈরি করছে। কৃত্রিম হৃদপিণ্ড তৈরি করে তা মানুষের দেহে সংযোজন করে রোগীকে দীর্ঘদিন বাঁচিয়ে রাখার কৃতিত্ব পূর্ণ উদাহারণও বিজ্ঞান সৃষ্টি করছে।



যোগাযোগ ক্ষেত্রে বিজ্ঞান:

বিজ্ঞানের বদৌলতে মানুষ আবিষ্কার করেছে দ্রুতগামী যানবাহন, বুলেট ট্রেন ও শব্দের গতিবেগের উড়োজাহাজ।মানুষ আজ পৃথিবীর এক প্রান্তে বসে অপর প্রান্তের মানুষের সাথে কথা বলতে পারে। টেলিভিশন, মোবাইল,  ই-মেইলের মাধ্যমে সারা বিশ্বের খবর যেকোন মূহুর্তে পেয়ে যেতে পারে।স্যাটেলাইট ব্যবহার করে পৃথিবীর যেকোন প্রান্তের খবরাখবর, তথ্য ও ছবি সংগ্রহ করা যায়।ইন্টারনেটের মাধ্যমে যে কোন তথ্য পৃথিবীর এক প্রান্ত হতে অপর প্রান্তে ছড়িয়ে পড়ছে।এভাবে বৈজ্ঞানিক প্রযুক্তি পুরো পৃথিবীকে হাতের মুঠোয় এনে দিয়েছে।



শিক্ষাক্ষেত্রে বিজ্ঞান:

শিক্ষাক্ষেত্রে বিজ্ঞানের অবদান অনস্বীকার্য। শিক্ষার প্রয়োজনীয় উপকরণগুলোর বেশিরভাগই বিজ্ঞানের অবদান। কাগজ আবিষ্কারের মাধ্যমেই  এক অঞ্চলের জ্ঞান অন্য অঞ্চলে ছড়িয়ে যায়৷ পরবর্তীতে  ইন্টারনেটের মাধ্যমে তথ্যের আদান প্রদান আরো সহজতর হয়ে উঠে। করোনা মহামারীর সময় শিক্ষা কার্যক্রম স্থগিত হয়ে থাকেনি, বরং বিজ্ঞানের কল্যাণে অনলাইনে ক্লাস, পরীক্ষা সব শিক্ষামূলক কার্যক্রম সম্পাদিত হয়েছে। ইন্টারনেটের মাধ্যমে আমরা দ্রুতই  বিশ্বের  একপ্রান্ত হতে অন্যপ্রান্তের বই থেকে শুরু করে সব শিক্ষা উপকরণ আদান-প্রদানে সক্ষম হচ্ছি।



আবহাওয়া বিজ্ঞান:

মানুষের জীবনযাত্রার অনেকাংশ কাজই নির্ভর করে আবহাওয়ার উপর। মহাকাশে প্রেরিত কৃত্রিম উপগ্রহের সাহায্যে ৭/৮ দিন আগে থেকেই আবহাওয়ার পূর্বাভাস দেওয়া সম্ভব হচ্ছে। ফলে আসন্ন ঘূর্ণিঝড় ও জলোচ্ছাস হতে  রক্ষার জন্য আগাম প্রস্তুতি নেওয়া সম্ভব হচ্ছে।



মহাকাশ গবেষণায় বিজ্ঞান:

মহাকাশ গবেষণায় বিজ্ঞানের অগ্রগতি বিস্ময়কর।অনেক দিন আগেই মানুষ চন্দ্র জয় করেছে।এখন তার অভিযান চলছে গ্রহ থেকে গ্রহান্তরে।নক্ষত্রগুলোর নানা রহস্য,  মহাজাগতিক রশ্মি, উল্কাপিন্ডের পতন প্রভৃতি বিষয়ে কৃত্রিম উপগ্রহগুলো অজস্র তথ্য প্রেরণ করছে।



ইঞ্জিনিয়ারিং কলাকৌশলে বিজ্ঞান:
মানব কল্যাণে ইঞ্জিনিয়ারিং কলাকৌশলের অবদান অপরিসীম। প্রযুক্তির সাহায্যে মানুষ পাহাড় কেটে রাস্তা নির্মাণ করছে, টানেল গড়ছে, সেতু বানাচ্ছে।খরস্রোতা নদী, দুর্গম বনপথ, ভয়ঙ্কর মরুপ্রান্তরকে যেন অবলীলায় অতিক্রম করছে মানুষের গড়া পথ।



পরমাণবিক যুগে বিজ্ঞান:

বিজ্ঞানের নিরন্তর সাধনায় মানবসভ্যতা এখন পারমাণবিক যুগে এসে উপনীত হয়েছে।পৃথিবীতে ক্রমেই প্রাকৃতিক শক্তির উৎস নি:শেষ হয়ে আসছে। কিন্তু বিজ্ঞান মানুষকে পরমাণুর শক্তি হতে প্রাপ্ত অফুরন্ত শক্তির উৎসের সন্ধান দিয়েছে।



বিজ্ঞান ও মানবজীবন:

বিজ্ঞান আমাদের অন্তর্জীবনকে প্রভাবিত করেছে, বহির্জীবনেও নিয়ে এসেছে নানা পরিবর্তন।যে নিশীথ অন্ধকার যুগ যুগ ধরে শিশুমনে ছড়িয়ে দিত আদিদৈবিক শক্তির ভয়বিহ্বলতা, ভাগ্যবিধ্বস্ত রোগাক্লান্ত মানুষ একদিন রোগমুক্তির আশায় বার বার ছুটে গিয়েছে অন্ধদেবতার দুয়ারে। বিজ্ঞান এইসবকে বশীভূত করল এবং মুমূর্ষুকে দিল প্রাণের আশ্বাস, অন্ধকারকে আলোর সন্ধান।



দৈনন্দিন জীবনে বিজ্ঞান:

বিজ্ঞান আমাদের দিয়েছে বিস্তৃতি,ঘুচিয়ে দিয়েছে স্থানিক সংকীর্ণতা। প্রতিদিন প্রভাতের কলরবের সঙ্গে  সঙ্গে সংবাদপত্র  বা ইন্টারনেট আমাদের ঘরে পৌছে দেয় বিশ্বের অসংখ্য সংবাদ কণিকা। ঘুম থেকে উঠে শুতে যাওয়া পর্যন্ত বিজ্ঞানের অকৃপণ দাক্ষিণ্য গ্রহণ করি।।অভ্যস্ত জীবনধারায় কোন ছন্দপতন ঘটলেই বুঝতে পারি, আমাদের প্রাত্যাহিক জীবন কতটা বিজ্ঞান দ্বারা নিয়ন্ত্রিত। যেমন: সন্ধ্যায়  হঠাৎ যখন বিদ্যুৎ চলে যায়, গভীর অন্ধকারে পতিত হয় : তখনই বিজ্ঞানের মহিমা বুঝতে পারি।শুধুই প্রয়োজনীয় কাজই নয়, প্রিয় মুখকে যেমন ধরে রাখতে পারি সেলুলয়েডের স্বচ্ছ আধারে,  তেমনি প্রিয় কন্ঠকেও চিরকালের জন্য বেঁধে দিতে পারি টেপের অদৃশ্য রেখা তরঙ্গে। বস্তুত আমাদের দৈনন্দিন জীবনটাই বিজ্ঞান নিয়ন্ত্রিত।



বিজ্ঞানের অপকারিতা:

বিজ্ঞানের সীমাহীন উপকারের পাশাপাশি রয়েছে কিছু অভিশপ্ত দিক।দ্রুত শিল্পায়ন,যন্ত্রনির্ভর কারখানা ইত্যাদি আজ বিশ্ব পরিবেশকে ঠেলে দিচ্ছে ধ্বংসের পথে।নষ্ট করে দিচ্ছে প্রাকৃতিক ভারসাম্য।এছাড়া বিভিন্ন মারণাস্ত্রের মহাযজ্ঞ মানুষকে অস্তিত্ব সম্পর্কে সংশয়াকুল করে তুলেছে।বিজ্ঞানের অপব্যবহারেই হিরোশিমা-নাগাসাকির মত সমৃদ্ধ জনপথ ধংসযজ্ঞে পরিণত হয়েছে।



বিজ্ঞান ও আমাদের সমাজ:

বিজ্ঞানের আশীর্বাদপুষ্ট আধুনিক জীবনের উপকরণ ও প্রাচুর্য এ দেশের ঘরে ঘরে পৌঁছে দেওয়া সম্ভব হয় নি।কারণ দেশের অধিকাংশ লোক দরিদ্র ও নিরক্ষর।অনেকাংশে এখনো প্রকৃতির দাক্ষিণ্যনির্ভর।আজো তারা জলের জন্য আকাশে চেয়ে থাকে অপলক দৃষ্টিতে। 



উপসংহার:

বিজ্ঞান মানব সভ্যতা বিকাশে এক অনন্য অভিযাত্রী। বিজ্ঞান শক্তির কাছে সম্পূর্ণ আত্মসমর্পণ করা অভিপ্রেত নয়, আবার তার দৈনন্দিন ব্যবহার থেকে বঞ্চিত থাকাও অধিকতর দুর্ভাগ্যের।দৈনন্দিন জীবনে মানুষ বিজ্ঞানের কল্যাণে উপকৃত ও সমৃদ্ধ হোক।"
মানব কল্যাণে বিজ্ঞান,"ভূমিকাঃ বিজ্ঞান! বর্তমান যুগে চারিদিক মুখরিত হয়ে আছে বিজ্ঞানের বৈপ্লবিক জয়যাত্রায়। বিজ্ঞান মানুষকে দিয়েছে কল্পনাতীত অগ্রযাত্রার গতি। মানব সভ্যতার প্রায় সকল ক্ষেত্রে বিজ্ঞানের জাদুকরি স্পর্শ জীবনকে করেছে সুখ-শান্তিতে সমৃদ্ধ। মানবকল্যাণে বিজ্ঞানের ব্যাপক অবদান দৈনন্দিন জীবনের অভিজ্ঞতা থেকেই অনুভব করা যায়।

বিজ্ঞানের ধারণাঃ বিজ্ঞান হল বিশেষ জ্ঞান। মনীষীদের মতে বিজ্ঞান হলো সুশৃংখল ও সুসংবদ্ধ জ্ঞান। অনুসন্ধান প্রিয় মানুষের বস্তু জগত সম্পর্কে ধারণা এবং বিচিত্র কৌশলে তার উপর আধিপত্য বিস্তারের প্রচেষ্টা থেকেই বিজ্ঞানের উদ্ভব হয়েছে। মানুষের প্রয়োজন মেটানোর তারানা থেকেই তৈরি হয়েছে বিজ্ঞান। ক্রমে সভ্যতার বিকাশের সহায়ক শক্তি হিসেবে মানুষের জীবনের সঙ্গে একাত্ম্য হয়ে গেছে বিজ্ঞান।

বিজ্ঞানের কল্যাণ ধর্মী অবদানঃ সৃষ্টির আদিকাল থেকেই মানুষের প্রয়োজন উদ্ভাবনের প্রেরণা যোগায়। বর্তমানে বিজ্ঞানের সহযোগিতায় মানুষ জলস্থল, অন্তরীক্ষ জয় করেছে। সংকট নিরসন অসুখ সারস্বন্দ বিধানের জন্য বহু অভাবনীয় কৌশল আবিষ্কার করেছে বিজ্ঞান। মানব জীবনে বিজ্ঞানের সুগভীর প্রভাবের সাথে বিস্ময়কর আবিষ্কার চালিয়ে যাচ্ছে অবিরত। বিজ্ঞানের কর্ম সাধনার ফলেই আমরা পেয়েছি আজকের এই আধুনিক সভ্যতা। মানুষ আজ আকাশ পাতাল কে সাজিয়েছে নিজের পরিকল্পনার সাজে। মানব সভ্যতায় বিজ্ঞান এনেছে যুগান্তর, দূর কে করেছে আপন আর জীবনকে করেছে সহজ। সমাজ, দেশ, পৃথিবী এবং ব্যক্তিগত জীবন সর্ব ক্ষেত্রেই রয়েছে বিজ্ঞানের কল্যাণ ধর্মী অবদান।

দৈনন্দিন জীবনে বিজ্ঞানঃ মানবসমাজের দৈনন্দিন জীবনে বিজ্ঞান এনে দিয়েছে সাচ্ছন্দ্য ও আরাম-আয়েশ। রেডিও, টেলিভিশন, সংবাদপত্র, বৈদ্যুতিক বাতি ও পাখা, আয়রন মেশিন, টেলিফোন, টেলিগ্রাফ, হিটার, ব্লেন্ডার, ফ্রিজ, কুকার ইত্যাদি আবিষ্কারের ফলে আমাদের জীবনযাত্রা অত্যন্ত সহজ আরামদায়ক হয়ে উঠেছে। তথ্যভিত্তিক এ যুগে বিভিন্ন কাজে ব্যবহৃত হচ্ছে কম্পিউটার, ফটোস্ট্যাট মেশিন, ফেক্স ইত্যাদি যন্ত্রপাতি। বিজ্ঞান এভাবেই মানুষের দৈনন্দিন জীবনের প্রায় সকল প্রয়োজন মেটানোর জন্যই কাজ করে যাচ্ছে।
গ্রামীণ জীবনে বিজ্ঞানঃ বিজ্ঞানভিত্তিক প্রভাবে দিন দিন এগিয়ে যাচ্ছে বাংলার গ্রামীণ জীবনের অবস্থা। পৃথিবীর প্রতিটি দেশেই গ্রামাঞ্চল এখন আধুনিকতার ছোঁয়ায় মগ্ন। সকালে আরামদায়ক বিছানা থেকে এলাম ঘড়ির শব্দে ঘুম থেকে উঠা। ফ্রেশ হওয়ার জন্য পেস্ট ও ব্রাশ দিয়ে দাঁত মাজা থেকে শুরু করে গ্যাসের চুলায় রান্না করা, কর্মস্থলে যেতে যানবাহন ব্যবহার, অফিসে বৈজ্ঞানিক যন্ত্রপাতি ব্যবহার, নিজেকে আরাম দেওয়ার জন্য ফ্যান বা এসির নিচে অবস্থান, সন্ধ্যায় বাড়ি ফেরা, রাতে লাইট জ্বালিয়ে ঘরে অবস্থান, বিনোদনের জন্য টিভি, স্মার্টফোন ব্যবহার ও সর্বশেষ আরামদায়ক বিছানায় ঘুমাতে যাওয়া পর্যন্ত প্রতিটি ক্ষেত্রেই বিজ্ঞানের ছোঁয়া রয়েছে। বিজ্ঞান গ্রামীন জীবনকে করেছে অত্যন্ত স্বাচ্ছন্দের ও সুখ-শান্তির।

কায়িকশ্রম লাঘবে বিজ্ঞানঃ বর্তমান বিজ্ঞানের যুগে কমেছে কায়িক শ্রমের ব্যবহার। প্রযুক্তিনির্ভর ভাবেই করা হচ্ছে এখন সকল ধরনের কষ্টের কাজ। বিশেষ করে কনস্ট্রাকশন, ফ্যাক্টরি কাজ, ভারী কিছু উত্তোলন ইত্যাদি সকল কাজেই এখন ব্যবহৃত হচ্ছে বিজ্ঞানের প্রযুক্তি। ক্রেন ব্যবহার করা হচ্ছে মাটি-কাটা, ভারী বস্তু উত্তোলনের জন্য। কনস্ট্রাকশন কাজে ব্যবহৃত হচ্ছে নানা ধরনের উন্নত মেশিন। ফ্যাক্টরিতে বিপদজনক কাজগুলো এখন করা হয় রোবটিক মেশিন দিয়ে। রান্নাবান্নায় ব্যবহৃত হয় গ্যাস, কুকার, ওভেন ইত্যাদি। হাতে লেখার বিপরীতে এসেছে কম্পিউটার টাইপিং। সর্বক্ষেত্রেই শারীরিক শ্রমকে লাঘব করছে বিজ্ঞান।
শিক্ষাক্ষেত্রে বিজ্ঞানঃ জাতি গঠনের মূল উপাদান শিক্ষা, আর শিক্ষা ক্ষেত্রে বিজ্ঞানের প্রভাব বর্তমানে অতুলনীয়। শিক্ষা ব্যবস্থায় সবচেয়ে বড় প্রভাব ফেলেছে বিদ্যুৎ, যা বিজ্ঞানের অনেক বড় একটি অবদান। এছাড়াও বর্তমানে তথ্যভিত্তিক এ যুগে মোবাইল বা কম্পিউটার ব্যবহার করে পাওয়া যাচ্ছে শিক্ষার নানা তথ্য। একটা শিক্ষিত সমাজই পরবর্তীতে বিজ্ঞানকে আরো এগিয়ে নিয়ে যেতে পারবে। তাই বর্তমানে অনলাইন ক্লাস, প্রযুক্তি শিক্ষাসহ শিক্ষা ব্যবস্থায় অনেকটাই লক্ষনীয় প্রভাব ফেলে বিজ্ঞানের প্রযুক্তি।

চিকিৎসায় বিজ্ঞানঃ চিকিৎসা বিজ্ঞানের সাহায্যে মানুষ আজ অকাল মৃত্যু থেকে রক্ষা পাচ্ছে। কলেরা, বসন্ত, যক্ষা, ক্যান্সার ইত্যাদি মরণব্যাধির চিকিৎসা করা সম্ভব হচ্ছে বিজ্ঞানের সাহায্যেই। অস্ত্রোপাচার ব্যবস্থা, এক্সরে, আল্ট্রাভায়োলেট-রে, অণুবীক্ষণ যন্ত্র, সার্জারি, বাইপাস সার্জারি, বিভিন্ন রোগ পরীক্ষণ মেশিন, উন্নতমানের ঔষধ ও কম্পিউটার কেন্দ্রিক টেলিমেডিসিন পদ্ধতির ফলে চিকিৎসা বিজ্ঞান আজ হয়ে উঠেছে মানব সভ্যতার জন্য কল্যাণকর।

বিনোদন ক্ষেত্রে বিজ্ঞানঃ বর্তমানে বিনোদন মানুষের একটি মৌলিক অধিকার। এ বিনোদনকে আরো বেশি রোমাঞ্চকর করে তুলতে প্রতিনিয়তই বিজ্ঞান আবিষ্কার করছে নতুন নতুন মঞ্চ। বর্তমানে ভিডিও অ্যানিমেশন আমাদের কৌতূহলকে অনেকটাই উদ্দীপ্ত করে। থ্রিডি অ্যানিমেশন, ভার্চুয়াল রিয়েলিটি, বিভিন্ন ভিডিও গেমস ও বিনোদনমূলক প্রযুক্তি আমাদের জীবনকে অনেকটাই আনন্দদায়ক করে তুলেছে।

কৃষি কাজে বিজ্ঞানঃ জীবনধারণের মূল উপাদান পাওয়া যায় কৃষিকাজ থেকেই। কৃষিকে যুগোপযোগী ও সহজ করে তুলেছে বিজ্ঞান। প্রাচীন ভূতা লাঙলের পরিবর্তে ব্যবহৃত হচ্ছে উন্নত মানের ট্রাক্টর। ফসল উৎপাদনের জন্য কীটনাশক, সার, মোটর চালিত সেচব্যবস্থা, ধান ভাঙ্গানোর মেশিন, বীজ বপন মেশিন, ফসল কাটার মেশিন, উন্নত জাতের বীজ গবেষণা করে উদ্বোধন, গবাদি পশু পালনের জন্য প্রযুক্তি নির্ভর ঘাস কাটার মেশিন, মুরগির ডিম ফুটানোর জন্য ইনকিউবেটর ইত্যাদি প্রযুক্তির প্রভাবে কৃষি কাজ হয়ে উঠেছে সহজ। ফসলের অধিক উৎপাদন কৃষকের মুখে ফুটিয়েছে হাসি।

শিল্পক্ষেত্রে বিজ্ঞানঃ পূর্বে মানুষ যেকোনো ধরনের উৎপাদনের ক্ষেত্রে কায়িক শ্রমের উপর নির্ভরশীল ছিল। তবে বর্তমানে উৎপাদনে সর্বক্ষেত্রেই বিরাজ করছে প্রযুক্তির আধিপত্য। তাই মানুষের জীবন হয়ে উঠেছে স্বস্তি ও আয়াসপূর্ণ। শত মানুষের পরিশ্রমেও যেটি একসময় সম্ভব ছিল না তা আজ প্রযুক্তিগত যন্ত্রের কয়েকটি বোতাম টিপেই মুহূর্তের মধ্যে সম্পন্ন করা যায়।

যোগাযোগের ক্ষেত্রে বিজ্ঞানঃ বর্তমানে আমাদের যোগাযোগ ব্যবস্থা সম্পূর্ণভাবেই বিজ্ঞানের উপর নির্ভরশীল হয়ে গেছে। আধুনিক কনকর্ড বিমান, রেলপথ, বুলেট ট্রেন, এরোপ্লেন, হেলিকপ্টার, বাস এমনকি সাইকেল পর্যন্ত বিজ্ঞানের অবদান। তাছাড়া মোবাইলে কথা বলা, ছবি পাঠানো ও দুরদূরান্তে থেকেও ভিডিও কলে কথা বলা যায় বিজ্ঞানের ব্যবহারে।

প্রকৃতির উপকারে বিজ্ঞানঃ বিজ্ঞানকে সঠিকভাবে ব্যবহার করলে প্রকৃতির উপকারেও তা ব্যবহার করা যায়। এছাড়াও আবহাওয়ার পূর্বাভাস জানা, ভূপ্রকৃতির অবস্থা, সামুদ্রিক অবস্থা জানা যায়। উইন্ডমিলের মাধ্যমে বাতাস থেকে তৈরি হচ্ছে বিদ্যুৎ। প্রকৃতির নানা বিপদজনক বিষয়গুলো ব্যবহার করে মানুষ উদ্ভাবন করছে নতুন বৈজ্ঞানিক প্রযুক্তি।

বিজ্ঞান শিক্ষার প্রয়োজনীয়তাঃ সমগ্র বিশ্বেই গুরুত্বপূর্ণ প্রভাব বিস্তারকারী এই বিজ্ঞান। আধুনিক সভ্য সমাজে চলতে গেলে অবশ্যই বিজ্ঞান শিক্ষা অর্জন করতে হবে। এছাড়াও একটি বিজ্ঞানভিত্তিক শিক্ষিত সমাজই পরবর্তীতে বিজ্ঞানকে আরো আধুনিকায়ন করতে পারবে। তাই বিজ্ঞানভিত্তিক শিক্ষার প্রয়োজনীয়তা অনেক বেশি।
বিজ্ঞানের অপব্যবহারঃ বিজ্ঞান মানুষের কল্যাণ সাধনের পাশাপাশি জীবনে এনে দিয়েছে বিভীষিকা। যন্ত্রের উপর নির্ভর হচ্ছে মানুষ, বাড়ছে কর্মবিমুখতা। সমাজের মানুষকে করে তুলেছে অলস। অন্যদিকে, মানুষের কর্মক্ষেত্রের রাজত্ব করছে প্রযুক্তি। ফলে বেকারত্ব দিন দিন বৃদ্ধি পাচ্ছে। ডিনামাইট, বোমারু বিমান, সাবমেরিন, ট্যাংক, রাসায়নিক ও পারমাণবিক অস্ত্র পৃথিবীকে ধ্বংসের মুখে ঠেলে দিচ্ছে। অন্যদিকে, ইন্টারনেট, মোবাইল-কম্পিউটার অপব্যবহারের ফলে মানুষের নৈতিক অবক্ষয় হচ্ছে প্রতিনিয়তই।

উপসংহারঃ সভ্যতার বিকাশ সাধনের মূলে রয়েছে বিজ্ঞান। বিজ্ঞান আমাদের জীবনে সুখ সমৃদ্ধি এনে দিয়েছে, জীবনকে করেছে গতিময়। বিজ্ঞানের যথাযথ ব্যবহার নিশ্চিত করতে পারলে ভবিষ্যতে মানব সভ্যতা হবে আরো উন্নত।"
মানব কল্যাণে বিজ্ঞান,"ভূমিকা: আধুনিক যুগকে বলা হয় বিজ্ঞানের যুগ। এর অন্যতম কারণ বিজ্ঞানের অভাবনীয় সাফল্য ও আমাদের দৈনন্দিন জীবনের সাথে এর ওতপ্রোত সম্পর্ক। বিজ্ঞান মানুষের জীবনে এনেছে গতিময়তা, সমস্ত পৃথিবীকে এনে দিয়েছে হাতের মুঠোয়, জীবনযাত্রাকে করেছে সহজ। বিজ্ঞান সভ্যতার অগ্রযাত্রাকে ত্বরান্বিত করেছে। আধুনিক বিজ্ঞান শুধু শিল্প ও বাণিজ্য ক্ষেত্রেই নয়, মানুষের দৈনন্দিন জীবনযাত্রায় এনেছে অভাবনীয় পরিবর্তন। দৈনন্দিন জীবনের প্রতিটি ক্ষেত্রে আমরা বিজ্ঞানের ব্যবহার করে চলেছি।
বিজ্ঞানের অবদানসমূহ: বিজ্ঞান মানুষের সনাতন ধ্যানধারণা ও চিন্তা চেতনার পরিবর্তন ঘটিয়ে মানুষের জীবনকে উন্নীত করেছে এক নতুন উচ্চতায়। সভ্যতার ঊষালগ্নের সেই নিরীহ মানুষ আজ বিশেষ জ্ঞান ও অদম্য শক্তির অধিকারী। বিজ্ঞানচর্চার মাধ্যমে জেম্স ওয়াট স্টিম ইঞ্জিন ও জর্জ স্টিভেন্স রেলগাড়ি আবিষ্কার করেছেন। জন লেজি বেয়ারড,ফার্ণসয়রত এবং জরিকিন টেলিভিশন আবিষ্কার করেছেন। বিদ্যুৎ, আণবিক শক্তি, মহাকাশ গবেষণা, বিভিন্ন ইলেকট্রনিক যন্ত্রপাতি প্রভৃতি বিজ্ঞানের বিস্ময়কর আবিষ্কার। বিজ্ঞান মানুষকে জল, স্থল, নভোমণ্ডল জয় করার সুযোগ করে দিয়েছে। আর্কিমিডিস, কোপার্নিকাস, গ্যালিলিও, নিউটন, আইনস্টাইন প্রমুখ মহান বিজ্ঞানীদের অক্লান্ত শ্রমে মানুষ আধুনিক যুগে উন্নীত হওয়ার সুযোগ পেয়েছে।
দৈনন্দিন জীবনে বিজ্ঞানের ভূমিকা: আমাদের দৈনন্দিন জীবন যাত্রাকে জালের মতো আবৃত করে আছে বিজ্ঞান। বিজ্ঞান ছাড়া আমরা এক মুহূর্তও চলতে পারি না। প্রতিদিন সকালে ধোঁয়া ওঠা চায়ের সাথে হাতে সংবাদপত্র না পেলে পুরো পৃথিবী থেকে আমরা নিজেদের বিচ্ছিন্ন মনে করি। টেলিভিশনের পর্দায় আমরা পৃথিবীর বিভিন্ন প্রান্তে ঘটে যাওয়া অসংখ্য ঘটনার জীবন্ত ভিডিও চিত্র দেখতে পারি। টেলিফোনের মাধ্যমে পৃথিবীর একপ্রান্তে বসে মুহূর্তের মধ্যেই অন্যপ্রান্তে যোগাযোগ করতে পারি। কৃষি কাজ, বাড়িঘর নির্মাণ, পরিধেয় বস্ত্র ও ওষুধপত্র তৈরি, খনিজ পদার্থ উত্তোলন ও ব্যবহার উপযোগী করে তোলা প্রভৃতি ক্ষেত্রে বিজ্ঞানের প্রয়োজনীয়তা অনিবার্য ।
বিজ্ঞানের আবিষ্কার সমূহ: বিজ্ঞান যেমন জ্ঞানকে সমৃদ্ধ করেছে তেমনি আমাদের জীবনকে করেছে অনেক সহজ এবং গতিশীল। প্রতিদিন আমরা বিভিন্ন ধরনের যন্ত্রপাতি ব্যবহার করে থাকি। মূলত এর সবই বিজ্ঞানের আবিষ্কার। আমাদের দৈনন্দিন জীবনে বহুল ব্যবহৃত এমন কিছু শ্রেষ্ঠ আবিষ্কার নিচে তুলে ধরা হলো
ছাপাখানা: বইপুস্তক বা কোনো তথ্য ছাপার কথা বললেই আসে ছাপাখানার কথা। পূর্বে বিভিন্ন ফাইল, বইপুস্তক হাতে লিখে প্রকাশ করা হত। এটি সর্বপ্রথম ১৪৪০ সালে জন গুটেনবার্গ আবিষ্কার করেন। কম্পিউটার আবিষ্কারের সাথে সাথে এর বৈপ্লবিক পরিবর্তন এসেছে। বর্তমানে ছাপাখানা আমাদের বাড়িতেই ব্যবহার করতে পারি যা প্রিন্টার হিসেবে পরিচিত।
ক্যালকুলেটর: প্রতিদিনের হিসাবের কাজে সবচেয়ে বেশি ব্যবহৃত হয় ক্যালকুলেটর। নবম শতকে চীনে আবিষ্কৃত ক্ষুদ্র ক্যালকুলেটর অ্যাবাকাস। সর্বপ্রথম ১৬৪২ সালে গণিতবিদ ব্লেইসি প্যাসকেল ক্যালকুলেটর আবিষ্কার করেন। আধুনিক ক্যালকুলেটর আবিষ্কার ১৯৬৩ সালে এবং এর আবিষ্কারক বেল পাঞ কোম্পানি।

বিদ্যুৎ: বিজ্ঞানের সকল আবিষ্কারের মধ্যে সবচেয়ে গুরুত্বপূর্ণ আবিষ্কার বিদ্যুৎ। বিদ্যুৎ আবিষ্কার ছাড়া আমাদের ব্যবহৃত প্রায় সকল আবিষ্কার বিফলে পরিণত হতো। বিদ্যুৎ কে আবিষ্কার করেছে তা সঠিকভাবে বলা দুরূহ। খ্রিষ্টপূর্ব ৬০০ থেকে শুরু করে খ্রিষ্টাব্দ ১৯৩৫ সাল পর্যন্ত বিভিন্ন গবেষণার ফলে আজকের অবস্থানে বিদ্যুৎ।
টেলিফোন: আলেকজান্ডার গ্রাহাম বেল ১৮৭০ সালে টেলিফোন আবিষ্কার করেন। এটি আবিষ্কারের পেছনে ছিলেন অ্যান্টনি মিউকি, ফিলিপ রিস, ইলিশা গ্রে এবং আলেকজান্ডার গ্রাহাম বেল। কিন্তু ১০ মার্চ ১৮৭৬ সফলভাবে টেলিফোন আবিষ্কার করেন আলেকজান্ডার গ্রাহাম বেল ।
বৈদ্যুতিক বাতি: বিদ্যুৎ আবিষ্কারের মধ্য দিয়ে মানুষ এর বিভিন্ন ব্যবহার শুরু করে। এর থেকেই আবিষ্কার বৈদ্যুতিক বাতির। এর আবিষ্কারক আমেরিকান বিজ্ঞানী টমাস আলভা এডিসন। সর্বপ্রথম মানুষ সফলভাবে বৈদ্যুতিক বাতির ব্যবহার শুরু করে ১৮৭৯ সালে। আর বর্তমানে পৃথিবীর প্রায় সকল মানুষ বৈদ্যুতিক বাতি ব্যবহার করে। 
কম্পিউটার: যুগে যুগে বিখ্যাত কিছু আবিষ্কার হয়েছে যা মানুষের জীবনকে সবচেয়ে বেশি প্রভাবিত করেছে। তেমনি এক বিস্ময়কর আবিষ্কার কম্পিউটার। কম্পিউটার আবিষ্কার যেন মানুষের জীবনে এক বৈপ্লবিক পরিবর্তন এনেছে। যুগান্তকারী এই কম্পিউটারের আবিষ্কারক হাওয়ার্ড আইকেন। ডেস্কটপ কম্পিউটার সর্বপ্রথম মানুষের হাতে আসে ১৯৭৪ সালে। পরবর্তীতে ১৯৮১ সালে অ্যাডাম অসবর্ন ল্যাপটপ আবিষ্কার করেন।
টেলিভিশন: মানুষের বিনোদন জোগাতে বিজ্ঞানের সর্বপ্রথম আবিষ্কার টেলিভিশন। এর আবিষ্কারক জন লেজি বেয়ারড, ফার্নসয়রথ এবং জরিকিন। টেলিভিশনের ব্যবহার সর্বপ্রথম শুরু হয় ১৯৫৮ সালে। এটিতে শোনার পাশাপাশি ছিল দেখার সুবিধা। আবিষ্কারের শুরু থেকে টেলিভিশনের গঠন পরিবর্তন হচ্ছে। একসময়কার বারো ইঞ্চি লম্বা টিউবযুক্ত টেলিভিশন থেকে আজ আমরা পঞ্চাশ ইঞ্চির চেয়েও বড় এলসিডি টেলিভিশন দেখতে পাই।
বিমান: বিমানের ধারণা আসে মূলত রাইট ভ্রাতৃদ্বয়ের পরীক্ষার মধ্য দিয়ে। ১৯০৩ সালের ১৭ই ডিসেম্বর অরভিল এবং উইলভার রাইট প্রথম মানুষের আকাশে ওড়ার সম্ভাব্যতা নিয়ে পরীক্ষা চালান। আর বাণিজ্যিকভাবে ১৯১১ সালে অ্যারোপ্লেন আবিষ্কার করা হয়। বর্তমানে এক স্থান থেকে অন্য স্থানে যাওয়ার সবচেয়ে দ্রুতগামী মাধ্যম হচ্ছে এরোপ্লেন। অ্যারোপ্লেনের নীতির ওপর ভিত্তি করেই জেট বিমান, রকেট ইত্যাদি আবিষ্কৃত হয়েছে। বর্তমানে বিমানের যাত্রী সংখ্যার সঠিক হিসাব নেই। তবে ধারণা করা হয় বিমান যাতায়াতকারী যাত্রীর সংখ্যা ১.৫ বিলিয়ন।
এয়ারকন্ডিশন: বছরের সকল সময় আরামদায়ক আবহাওয়া সৃষ্টিতে ব্যবহৃত যন্ত্র এয়ারকন্ডিশন । বর্তমান উন্নত বিশ্বের বেশিরভাগ মানুষ অফিস, বাড়িঘরে এয়ার কন্ডিশন ব্যবহার করে থাকে। আমেরিকান বিজ্ঞানী উইলিস কারিয়ার এটি আবিষ্কার করেন। তিনি ১৯০২ সালে একটি প্রিন্টিং এর দোকানের অতিরিক্ত আর্দ্রতা কমাতে একটি পদ্ধতি আবিষ্কার করেন। এটিই বর্তমানে এয়ারকন্ডিশন হিসেবে সমগ্র বিশ্বে ব্যবহৃত হচ্ছে।
ক্রেডিট কার্ড: বর্তমানে বড় বড় বিপণিতে কেনাকাটা করতে নগদ টাকার পরিবর্তে একটি কার্ড ব্যবহার করা হয়। এটি কোনোকিছু ক্রয় করে বিপণিবিতানে বসে শুধু একটি কার্ড দিয়ে দাম পরিশোধ করা যায়। আর এই প্লাস্টিক কার্ডই ক্রেডিট কার্ড। সর্বপ্রথম ১৯২০ সালে যুক্তরাষ্ট্রে এর ব্যবহার সফলভাবে শুরু হয়। সর্বপ্রথম ক্রেডিট কার্ড ব্যবহারকারী যুক্তরাষ্ট্রের জন বিগিন ।
ডিজিটাল ক্যামেরা: ১৯৭৫ সালে স্তেভেন সাসন ডিজিটাল ক্যামেরা আবিষ্কার করেন। সর্বপ্রথম আবিষ্কৃত ডিজিটাল ক্যামেরা ছিল ০.০১ মেগা পিক্সেল ক্ষমতাসম্পন্ন। আর আজ আমরা ১৬০ মেগা পিক্সেল ক্ষমতাসম্পন্ন ক্যামেরা ব্যবহার করে থাকি। এমনকি বর্তমানে মোবাইল ফোনেও ডিজিটাল ক্যামেরার সুবিধা রয়েছে।
ওয়ার্ল্ড ওয়াইড ওয়েব: বর্তমানে যেকোনো প্রয়োজনে আমরা ইন্টারনেটের সাহায্য নিয়ে থাকি। আর ইন্টারনেট ব্যবহারকারীদের কাছে শব্দটি খুব পরিচিত। আর এই শব্দ তিনটির পূর্ণ রূপ ওয়ার্ল্ড ওয়াইড ওয়েব সর্বপ্রথম ১৯৯০ সালে ব্রিটিশ বিজ্ঞানী টিম বারনারস লি এটি আবিষ্কার করেন। বর্তমানে সারাবিশ্বে ১.৯ বিলিয়ন মানুষ এটি ব্যবহার করে থাকে। এই শব্দ তিনটি দ্বারাই সকল ওয়েবসাইট তৈরি হচ্ছে আর আমরা পেয়ে যাচ্ছি আমাদের প্রয়োজনীয় তথ্য।
অটোমোবাইল: মানুষের চলার পথকে আরও অনেক আরামদায়ক এবং দ্রুত করতে বিজ্ঞানের আবিষ্কার অটোমোবাইল অন্যতম। কার্ল বেলজ এবং ডেইলমলারের আবিষ্কৃত অটোমোবাইল খুব জনপ্রিয় হয়ে ওঠে। আর এজন্য অটোমোবাইলের আবিষ্কারক হিসেবে বিবেচনা করা হয় কার্ল বেনজকে।
মোবাইল ফোন বা স্মার্ট ফোন: বর্তমান সময়ে মানুষের জীবনের একটি অংশ হয়ে দাঁড়িয়েছে মোবাইল ফোন। বহুল ব্যবহৃত এই যন্ত্রটির আবিষ্কার কৌশল এসেছে আলেকজান্ডার গ্রাহাম বেলের টেলিফোন আবিষ্কারের মাধ্যমে। সর্বপ্রথম তারহীন এই মোবাইল ফোন বাজারে আসে ১৯৮৩ সালে। আর এটি প্রথম বাজারজাত কোম্পানি করে। মটোরলা কোম্পানি। বর্তমানে বিশ্বের শতকরা ৭৫ ভাগ মানুষ মোবাইল ফোন ব্যবহার করে থাকে।
এটিএম: জরুরি বা ছুটির দিনে ব্যাংকে গচ্ছিত টাকা উঠানোর একটি বিশেষ পদ্ধতি এটিএম বা অটোমেটেড টেলার মেশিন। বিজ্ঞানী লুথার জর্জ সিমজান এটি আবিষ্কার করেন। এখানে একটি পিন কোডের মাধ্যমে গোপনীয়তা বজায় রাখা হয়। বর্তমানে বিশ্বের সকল দেশে এটি বহুলভাবে ব্যবহৃত হচ্ছে।
রেফ্রিজারেটর: কোনো খাবার দীর্ঘদিন টাটকা রাখতে বহুল ব্যবহৃত যন্ত্রের নাম রেফ্রিজারেটর। সর্বপ্রথম উইলিয়াম কুলেন ১৭৮৪ সালে রেফ্রিজারেটরের ডিজাইন করেন। কিন্তু এর কোনো ব্যবহারিক প্রয়োগ হয়নি। পরবর্তীতে ১৮০৫ সালে আমেরিকান উদ্ভাবক অলিভার ইভান রেফ্রিজারেটরের নকশা করেন। সবচেয়ে উন্নত, রেফ্রিজারেটর আবিষ্কার করেন আফ্রিকান-আমেরিকান বিজ্ঞানী থমাস এস্ক্রিন এবং জন স্ট্যান্ডার্ড।

ই-কমার্স: বিজ্ঞানের আশীর্বাদের ফলে ব্যবসায়-বাণিজ্যেও এসেছে নতুন ধারা। ই-কমার্সের মাধ্যমে মানুষ এখন ঘরে বসেই তার প্রয়োজনীয় কেনাকাটা করতে পারছে। মানুষ আর আগের মতো বাজার বা শপিংমলে যাওয়ার চেয়ে ই-কমার্সকেই অগ্রাধিকার দিচ্ছে।
গৃহস্থালি কাজে বিজ্ঞান: দৈনন্দিন বিভিন্ন প্রয়োজনে ও সুখ-স্বাচ্ছন্দ্যময় জীবনযাপনে বাড়িঘরে মানুষ বিজ্ঞানের অবদানকে ব্যবহার করে চলেছে। রান্নার কাজে প্রাকৃতিক গ্যাস, বৈদ্যুতিক হিটার প্রভৃতি ব্যবহার করা হয়। এছাড়া গবাদি পশুর বর্জ্য থেকে রান্নার কাজে ব্যবহার উপযোগী বায়োগ্যাস তৈরির প্রযুক্তি জনপ্রিয়তা পেয়েছে। বৈদ্যুতিক পাখা, বিজলিবাতি চালানো; মোবাইল ফোন ও চার্জার লাইট চার্জ দেওয়া; টেলিভিশন, ওয়াটার হিটার, প্রেসার কুকার, রাইস কুকার, এয়ার কুলার প্রভৃতি ইলেকট্রনিক যন্ত্রপাতির ব্যবহার জনজীবনে অপরিহার্য হয়ে উঠেছে। মোটকথা বিজ্ঞান মানবজীবনে আশীর্বাদ রূপে তাদের গৃহস্থালি কর্মকাণ্ডকে স্বাচ্ছন্দ্যময় করেছে।
শিক্ষাব্যবস্থায় বিজ্ঞানের ভূমিকা: শিক্ষাক্ষেত্রেও বিজ্ঞানের রয়েছে বিস্তর। অবদান। বিভিন্ন শিক্ষাপ্রতিষ্ঠানে মাল্টিমিডিয়া ক্লাসরুমে প্রজেক্টরের সাহায্যে শিক্ষা কার্যক্রম পরিচালনা করা হয়। ইন্টারনেটের আবিষ্কার শিক্ষাক্ষেত্রে এনেছে সুদূরপ্রসারী বিপ্লব। যেকোনো তথ্য বর্তমানে গুগল অনুসন্ধানের মাধ্যমে অতি সহজেই শিক্ষার্থীর হাতের নাগালে পৌঁছে যাচ্ছে। এসব কিছুই মূলত বিজ্ঞানের অবদান।
চিকিৎসাক্ষেত্রে বিজ্ঞান: মানুষকে সুস্থ করা ও জটিলরোগ উপশমে চিকিৎসাবিজ্ঞান নিত্য নতুন আবিষ্কারের মাধ্যমে মানুষকে সেবা দিয়ে যাচ্ছে। আধুনিক প্রযুক্তির আবিষ্কারের ফলে চশমা ব্যবহার ছাড়াই মানুষ আজ স্বাভাবিক দৃষ্টিশক্তি ফিরে পাচ্ছে। স্ট্রেপটোমাইসিন, পেনিসিলিন, এক্স-রে প্রভৃতি আজ মৃত্যুপথযাত্রীকে স্বাভাবিক জীবনে ফিরিয়ে আনতে ব্যাপক ভূমিকা পালন করছে। কর্নিয়া (অক্ষিগোলকের স্বচ্ছ আবরণ), বৃক্ক, অস্থিমজ্জা, হৃৎপিণ্ড, ফুসফুস এবং যকৃতের মতো অঙ্গপ্রতঙ্গ প্রতিস্থাপনে চিকিৎসাবিজ্ঞান আজ সফল।
কর্মস্থল ও পরিবহনক্ষেত্রে বিজ্ঞান: অফিস-আদালত, কলকারখানা, শপিংমল, দোকান-পাট প্রভৃতি ক্ষেত্রে প্রতিদিন প্রতিনিয়ত বিজ্ঞান সৃষ্ট প্রযুক্তি ব্যবহার হচ্ছে। প্রিন্টার ও ফটোস্ট্যাট মেশিন এসব প্রতিষ্ঠান সমূহের অবিচ্ছেদ্য অংশ। তৈরি পোশাক শিল্প ও বিভিন্ন কলকারখানায় শ্রমিকরা বৈদ্যুতিক যন্ত্রের সাহায্যে তাদের দৈনন্দিন নির্ধারিত কাজগুলো সম্পন্ন করছেন। বড় শপিংমলগুলোতে গ্রাহকদের নিরাপত্তা রক্ষা ও সুবিধার্থে সি.সি. ক্যামেরা, লিফট, এস্কেলেটর প্রভৃতি ব্যবহৃত হয়, যা বিজ্ঞানের আবিষ্কার। এছাড়া স্থানিক দূরত্ব অতিক্রমে ও জনগণের কল্যাণে বাস, ট্রাক, মোটরসাইকেল, প্রাইভেট কার, লঞ্চ, স্টিমার প্রভৃতি আবিষ্কৃত হয়েছে। বেতার যন্ত্র, ভিডিও চ্যাট, মোবাইল ফোন প্রভৃতির মাধ্যমে যোগাযোগের স্থানিক দূরত্ব হ্রাস পেয়েছে।
কৃষি ও শিল্পের প্রসারে বিজ্ঞান: অষ্টাদশ শতাব্দীর শেষের দিকে এবং ঊনবিংশ শতাব্দীর সূচনালগ্নে শিল্পবিপ্লবের মাধ্যমে কৃষির আধুনিকায়নের সূচনা ঘটে। প্রাচীন আমলের কাঠের লাঙলের পরিবর্তন বর্তমানে কৃষকদের হাতে এসেছে কলের লাঙল, ট্রাক্টর, পাওয়ার টিলার ইত্যাদি। সেচ ব্যবস্থায় ব্যবহৃত হচ্ছে বিদ্যুৎশক্তিচালিত পাম্প। কৃষিতে পচা আবর্জনা ও গোবরের সাথে ব্যবহার হচ্ছে আধুনিক রাসায়নিক সার। গবেষণার মাধ্যমে কৃষকদের হাতে উচ্চফলনশীল বীজ সরবরাহ করা হচ্ছে। বিজ্ঞানের
অকল্যাণকর দিকসমূহ: কল্যাণকর দিকের পাশাপাশি বিজ্ঞানের অকল্যাণকর দিকও কম নয়। বিজ্ঞানকর্তৃক আবিষ্কৃত স্বয়ংক্রিয় যন্ত্রগুলো যখন কাজ করতে শুরু করেছে, তারপর থেকেই অসংখ্য মানুষ বেকার হয়ে পড়েছে। দ্রুত শিল্পায়ন, যন্ত্রশিল্প কারখানা ইত্যাদি পৃথিবীর বায়ুমণ্ডলকে দূষিত করতে ও প্রাকৃতিক পরিবেশকে বিনষ্ট করতে অগ্রণী ভূমিকা পালন করছে। পরিবেশবিদদের আশঙ্কা এ দূষণ প্রক্রিয়া অব্যহত থাকলে প্রাকৃতিক ভারসাম্য নষ্ট হবে যা জীবজগতের ওপর বিভিন্ন ধরণের বিরূপ প্রতিক্রিয়া সৃষ্টি করবে। উদাহরণ হিসেবে বলা যায়, রাশিয়ার চেরনোবিলে পারমাণবিক দুর্ঘটনায় যে তেজস্ক্রিয় পদার্থ নির্গত হয়েছিল তা পরিবেশকে মারাত্মকরূপে দূষিত করেছিল এবং এতে অসংখ্য মানুষ পঙ্গু হয় ও মারা যায়। বিজ্ঞানের কোনো কোনো বিস্ময়কর আবিষ্কার মানুষের জন্য আশীর্বাদ না হয়ে অভিশাপে পরিণত হয়েছে।
উপসংহার: বিজ্ঞান মানুষকে করেছে স্বনির্ভরশীল এবং স্বাভাবিকের চেয়ে অধিক ক্ষমতাধর। বিজ্ঞানের আবিষ্কার ও অবদানসমূহকে মানুষ কোন পথে ব্যয় করবে তা নির্ভর করে মানুষের ইচ্ছার ওপর। যদিও বিজ্ঞানের সৃষ্টি হয়েছে মহৎ উদ্দেশ্যে তথা মানবকল্যাণে। মানুষ যদি কেবল মানবকল্যাণে বিজ্ঞানকে ব্যবহার করে তবেই এর সার্থকতা প্রতিপন্ন হবে। শিক্ষা, চিকিৎসা, গৃহস্থালি কাজকর্ম, কৃষি, শিল্প, আণবিক শক্তি প্রভৃতি ক্ষেত্রে বিজ্ঞানের যে অবদান তা কোনোভাবেই অস্বীকার করার উপায় নেই। বিজ্ঞান আমাদের জীবনে প্রতিটি ক্ষেত্রে বর্তমানে এমনভাবে ব্যবহৃত হচ্ছে যে, বিজ্ঞান ছাড়া আমরা এক পাও এগুতে পারব না। তাই জয় হোক বিজ্ঞানের।
মানব কল্যাণে বিজ্ঞান রচনার ২০ টি পয়েন্ট দেওয়া হল আশা করি শিক্ষার্থীরা উপকৃত হবে। মানব কল্যাণের বিজ্ঞান রচনা টি ভালোভাবে আয়ত্ত করলে পরীক্ষায় পূর্ণ মার্ক পাওয়া যাবে। তাই মানব কল্যাণে বিজ্ঞান রচনার ২০ টি পয়েন্ট ভালো হবে পড়তে হবে।"
মানব কল্যাণে বিজ্ঞান,"ভূমিকা:
মানব সভ্যতার কাছে সবচেয়ে বড় আশীর্বাদ হল বিজ্ঞান। বিজ্ঞানকে কাজে লাগিয়েই সেই সুদূর অতীতকাল থেকে মানুষ আধুনিক যুগে আধুনিক সভ্যতার রূপায়নে সমর্থ হয়েছে। বিজ্ঞান হল বিশ্বের সবচেয়ে প্রগতিশীল বিষয়। তাই প্রগতিশীলতার অমোঘ নিয়ম অনুযায়ী বিজ্ঞান নিয়ত পরিবর্তনশীল।
সেজন্য বর্তমানে প্রতি মুহূর্তে বদলে চলেছে বিজ্ঞানের চরিত্র, আর এই পরিবর্তিত চরিত্র দ্বারা বিজ্ঞান প্রতিমুহূর্তে আদপে সভ্যতার কল্যাণের উদ্দেশ্যেই সেবা প্রদান করে চলেছে। বিজ্ঞানের বিভিন্ন আবিষ্কারকে মানুষ ধ্বংসকারী শক্তি হিসেবে ব্যবহার করে থাকলেও তা বিজ্ঞানের প্রকৃত রূপ নয়।

মানবতার নিয়ম অনুযায়ী বিজ্ঞানের সার্থকতা হল মানব কল্যাণে। মানুষের জীবনের বিভিন্ন দিককে বিভিন্নভাবে সেই প্রাগৈতিহাসিক অতীত থেকে উন্নত করে তুলে বর্তমান আধুনিক যুগে পৌঁছে দেওয়ার মূল কারিগর হলো বিজ্ঞান।
ইতিহাসে মানবকল্যাণ ও বিজ্ঞান:
ইতিহাসে মানুষের আগমনের মুহূর্ত থেকে মানব কল্যাণ ও বিজ্ঞান চলেছে হাত ধরাধরি করে। মানুষ নিজের কল্যাণের জন্য যতটুকু কীর্তি সাধন করেছে, তার প্রায় সবটুকুই সে অর্জন করেছে বিজ্ঞানের কাছ থেকে। এক্ষেত্রে আমাদের মনে রাখা দরকার বিজ্ঞান কোন আকস্মিক অপার্থিব পরাশক্তি নয়, বরং বিজ্ঞান হল মানুষের মনের অন্তঃস্থলে স্থিত বুদ্ধি দ্বারা প্রকৃতি ও পরিবেশকে নির্দিষ্ট উপায়ে ব্যবহার করার নিমিত্ত বিশেষ জ্ঞান।

এই জ্ঞানকে সহায় করেই মানুষ পাথরে পাথর ঠুকে আগুন জ্বালাতে শিখেছে, অস্ত্র তৈরি করে নিজের আত্মরক্ষা ও খাদ্য আহরণ করতে শিখেছে, চাকা আবিষ্কার করে সভ্যতার গতিপথকে দিয়েছে অভাবনীয় দ্রুততা এবং বৈপ্লবিক পরিবর্তন। বিজ্ঞানের এই সকল আদি দানগুলি সময়ের সাথে সাথে উন্নত থেকে উন্নততর হয়েছে; এবং এই উন্নতির সাথে সাথে কাঙ্খিত মানবকল্যাণ হয়ে উঠেছে বৈজ্ঞানিক অগ্রগতির সমার্থক।
অনন্ত সম্ভাবনাময় আধুনিক বিজ্ঞান:
বিজ্ঞান সৃষ্টির আদিমতম লগ্ন থেকেই পরম সম্ভাবনাময়।বিজ্ঞানের সেই পরম সম্ভাবনা পূর্ণরূপে বিকশিত হয়েছে আধুনিক যুগে। উপমহাদেশের ইতিহাসে ব্যাপক বিজ্ঞান চর্চার নিদর্শনকে স্বীকার করে নিয়েও একথা বলতেই হয় যে আধুনিক যুগে যেভাবে বিজ্ঞানকে জীবনমুখী কাজে প্রয়োগ করা গেছে তা ইতিপূর্বে কখনো সম্ভব হয়নি।

আধুনিক যুগে শিল্প বিপ্লবের প্রাকমুহুর্ত থেকে সমগ্র বিশ্বে বিশেষত পশ্চিম ইউরোপ জুড়ে যে ব্যাপক বৈজ্ঞানিক আবিষ্কারের জোয়ার আসে, তা সমকালীন পৃথিবীতে মানুষের জীবনচর্যার চরিত্রকেই বদলে দিয়েছিল। এই বদলের সঙ্গেই এসেছিল যুগান্তকারী শিল্প বিপ্লব, যা পরবর্তী সময়ে মানবকল্যাণে ব্যাপক জোয়ার নিয়ে আসে।

বিজ্ঞানের এই জোয়ারের সাথে সাথে শিল্প বিপ্লবের চাকায় ভর করে পৃথিবীর রঙ্গমঞ্চে আবির্ভাব ঘটতে থাকে নানা মানবকল্যাণকারী বৈজ্ঞানিক সম্ভাবনার। বিশ্বজুড়ে বিভিন্ন যুগান্তকারী প্রতিভার হাত ধরে সেই সকল সম্ভাবনার বাস্তবায়ন ধীরে ধীরে সম্ভব হয়ে উঠেছে।

দৈনন্দিন জীবনে বিজ্ঞানের ভূমিকা:
সকালে আমাদের ঘুম ভাঙ্গানোর অ্যালার্ম, বিছানা ছেড়ে টুথ পেস্ট,গ্যাস জ্বালিয়ে রান্না , অফিস যাওয়ার গাড়ী, কম্পিউটার, ক্যালকুলেটর, মোবাইল, টেলিভিশন, বাস, ট্রেন, এরোপ্লেন সবকিছুর সাথেই জড়িয়ে রয়েছে বিজ্ঞান। আমাদের জীবনকে সহজ থেকে আরো সহজতর এবং দ্রুত থেকে আরো দ্রুততর করে তোলার পথে বিজ্ঞান প্রতিনিয়ত কাজ করে চলেছে। বিজ্ঞানহীন হয়ে মানব সভ্যতার অগ্রগতি এমনকি অস্তিত্ব রক্ষা; কোনটাই সম্ভব নয়। 
প্রকৃতির স্বাভাবিক নিয়মের সাথে প্রতিনিয়ত যুদ্ধ করে বিজ্ঞান আমাদের জীবনকে সহজ সরল আরামদায়ক করে তুলেছে। অসহ্য গরমে তাপমাত্রাকে নিয়ন্ত্রণ করেছে, মানুষের সুবিদার্থে বিজ্ঞানীরা ঘুরিয়ে দিয়েছেন নদীর গতিপথ, উষ্ণ মরুকে তা করেছে শস্য শ্যামল। হাড় ভাঙা পরিশ্রমকে বিজ্ঞান অনেক সহজ করে দিয়েছে। আজকের কর্মব্যস্ত মানুষ বিজ্ঞান ছাড়া একপাও এগোতে পারে না ।

বিজ্ঞান এবং তথ্য ও যোগাযোগ প্রযুক্তি:
মানবকল্যাণে বিজ্ঞানের প্রভাব সম্পর্কিত আলোচনায় তথ্যপ্রযুক্তির উল্লেখ থাকবে না, এমনটা হতেই পারে না। বর্তমান সময়ে বিজ্ঞানের সম্ভবত সবচেয়ে যুগান্তকারী দানটি হল তথ্যপ্রযুক্তি। তথ্যপ্রযুক্তি মানুষের প্রতিদিনকার জীবনকে আমূল বদলে দিয়েছে। মানুষের সামাজিক, পারিবারিক তথা প্রশাসনিক জীবন সহ সর্বক্ষেত্রে তথ্য প্রযুক্তির ব্যবহার বৈপ্লবিক পরিবর্তন এনেছে।


আর এই তথ্যপ্রযুক্তি ব্যবস্থা গড়ে ওঠার পিছনে রয়েছে বিজ্ঞানের দুই উল্লেখযোগ্য ফসল: কম্পিউটার এবং ইন্টারনেট ব্যবস্থা। জীবনধারণে অভ্যাসের পরিবর্তনের সঙ্গে সঙ্গে মানুষের জীবনের প্রতি দৃষ্টিভঙ্গি তথা মননের ক্ষেত্রেও আমূল পরিবর্তন সাধিত হয়েছে। তাছাড়া এই তথ্য প্রযুক্তি ব্যবস্থা লক্ষ লক্ষ মানুষের কর্মসংস্থানের সুযোগ করে দিয়েছে।
শিক্ষাক্ষেত্রে বিজ্ঞান:
শিক্ষাব্যবস্থার প্রাথমিক পর্যায় থেকেই বিজ্ঞান শিক্ষা ক্ষেত্রে এক অপরিহার্য ভূমিকা পালন করে চলেছে। তবে একবিংশ শতাব্দীতে তথ্য প্রযুক্তির বিশ্বে শিক্ষা ক্ষেত্রে বিজ্ঞানের প্রয়োগ আর প্রাথমিক অবস্থায় সীমাবদ্ধ নেই।  তথ্য ও যোগাযোগ প্রযুক্তিকে কাজে লাগিয়ে বর্তমানে বিজ্ঞান প্রথাগত শিক্ষার বাইরে বেরিয়ে দূরবর্তী শিক্ষা বা অনলাইন এডুকেশন দ্বারা শিক্ষাকে ছড়িয়ে দিচ্ছে প্রান্তিক অঞ্চলেও।

তাছাড়া বিজ্ঞানের সহায়তাতেই  নানা প্রকার আধুনিক গবেষণা বাস্তব রূপ পাচ্ছে। সেই সকল গবেষণা প্রতিনিয়ত মানবকল্যাণে উপযোগী হয়ে উঠছে। শিক্ষা ক্ষেত্রে বিজ্ঞানের এহেন উপযোগিতা থেকে বিজ্ঞানকে মানবকল্যাণের দূত বলা ছাড়া উপায়ান্তর থাকেনা।

চিকিৎসাক্ষেত্রে বিজ্ঞানের ভূমিকা:
সভ্যতার সেই শুরুর দিন থেকেই চিকিৎসা ক্ষেত্রে বিজ্ঞান তার অবদান রেখে চলেছে। আর আজ প্রযুক্তি বিজ্ঞানের দানে চিকিৎসা ব্যবস্থায় চূড়ান্ত উন্নতি সাধিত হয়েছে। স্বভাবতই মানুষের গড় আয়ু আগের তুলনায় অনেক বেশি বেড়ে গিয়েছে। মানুষের মধ্যে বিজ্ঞানমনস্কতা বৃদ্ধি পাওয়ায় রোগের প্রতিকারের জন্য মানুষ আজ ওঝার কাছে না দৌড়িয়ে হাসপাতালমুখী হয়েছে।

প্রতিনিয়ত গভীর গবেষণালব্ধ বিভিন্ন জীবনদায়ী ওষুধ মুমূর্ষু রোগীর প্রাণ বাঁচাতে সক্ষম হয়েছে। অন্যদিকে কৃত্রিম অক্সিজেন, ভেন্টিলেটরের মতো বিভিন্ন বৈজ্ঞানিক যন্ত্রপাতি আপৎকালীন মুহূর্তে মানুষের জীবন বাঁচিয়ে চলেছে। বৈজ্ঞানিক আবিষ্কারের ফলস্বরুপ বিশ্বজুড়ে বিভিন্ন ভ্যাকসিন নানাবিধ রোগকে পৃথিবী থেকে নির্মূল করতে সাহায্য করেছে। সর্বোপরি রোগ নির্ণয়ের ক্ষেত্রে বিজ্ঞানের ব্যাপক ব্যবহার চিকিৎসা ব্যবস্থাকে অনেক বেশি সহজ এবং যথাযথভাবে প্রতিষ্ঠিত করেছে।

উপসংহার:
 মানব সমাজের সার্বিক কল্যাণকারী সম্ভাবনা মূলক অসংখ্য দিক থাকলেও এই বিজ্ঞানী আবার ব্যবহৃত হচ্ছে মানব সভ্যতার ধ্বংসযজ্ঞকারী শক্তি সৃষ্টিতে। বৈজ্ঞানিক গবেষণার মাধ্যমে তৈরি করা হচ্ছে এমন সব বিষ এবং মারণাস্ত্র সমগ্র মানবজাতিকে মুহূর্তের মধ্যে চূড়ান্ত ধ্বংসের মুখে ঠেলে দিতে পারে। পৃথিবীর কোন  মানব কল্যাণকারী শক্তির এহেন ভূমিকা শোভা পায় না।  কিন্তু পাশাপাশি আবার এটাও সত্য যে যেকোনো ভালো দিকেরই একটি অন্ধকারময় দিক থাকে। 

মনুষ্যত্বের কর্তব্য হলো সেই সকল অন্ধকার দিক গুলি থেকে যথাসম্ভব দূরত্ব বজায় রেখে শুধুমাত্র কল্যাণকারী দিকগুলিকে সভ্যতার উন্নতির প্রয়োজনে ব্যাপকভাবে কাজে লাগানো।  একমাত্র তাহলে মানুষের আত্মার অন্তস্থিত এই বিশেষ জ্ঞানের দোত্যনা সার্থকতা লাভ করতে পারবে। সমগ্র মানবজাতি মিলে আবার স্বপ্ন দেখবে বিজ্ঞানের আশীর্বাদ নিয়ে এক সুন্দর পৃথিবী গড়ে তোলার।"
মানব কল্যাণে বিজ্ঞান,"উপস্থাপনা ঃ
বর্তমান যুগ বিজ্ঞানের যুগ। প্রাত্যহিক জীবনে বিজ্ঞানের প্রভাব ও অবদান অপরিসীম । বর্তমানে বিশ্বের প্রতিটি মানুষই বিজ্ঞানের বলয়ে বাস করছে এবং বিজ্ঞানের প্রভুত্বকে স্বীকার করে নিয়েছে । মানব জীবনে বিজ্ঞানের অবদান যে কত ব্যাপক প্রতিদিনের ব্যবহার্য জিনিস-পত্রের দিকে তাকালেই তা সহজে অনুমান করা যায়। বিজ্ঞানী আইনস্টাইন বলেন- ""Science is reality, Science is bonafide, Science is your constant friend, Science is always creative. ""

বিজ্ঞানের বিস্ময়কর আবিষ্কার : 

বিজ্ঞানের প্রসার ঘটিয়ে মানুষ দিনের পর দিন নতুন নতুন বস্তু আবিষ্কার করে চলেছে। বর্তমান পৃথিবী বিজ্ঞানের উপর ভর করে চলছে। সভ্যতার ক্রমবিকাশের ধারায় অগ্রসর হয়ে বর্তমানে বিজ্ঞান পূর্ণ বিকশিত। বিজ্ঞানের দিক নির্দেশনা অজানাকে জানার দিকে, অনাবিষ্কৃতকে আবিষ্কারের দিকে, অচেনাকে চেনার দিকে ধাবিত করছে । 

প্রতিদিনই বিজ্ঞানের কোন না কম্পিউটার ইত্যাদি উল্লেখযোগ্য । কোন বিষয়ের অগ্রগতি হচ্ছেই। বিজ্ঞানের বিস্ময়কর অবদানগুলোর মধ্যে রেডিও, টেলিভিশন, টেলিগ্রাফ, উড়োজাহাজ, বিদ্যুৎ,

দৈনন্দিন জীবনে বিজ্ঞান : 
বর্তমানে প্রতিটি মানুষ ঘুম থেকে উঠে আবার না ঘুমানো পর্যন্ত প্রতিটি কাজ কর্মে প্রত্যক্ষ ও পরোক্ষভাবে বিজ্ঞানের উপর নির্ভরশীল। খবরের কাগজ, চা, নাস্তা, বাসন, কোসন, পড়াশোনার কাগজ, কালি, ঘরের আসবাব পত্র, পাখা, টেলিভিশন, ইস্ত্রি, টেলিফোন, এয়ারকন্ডিশন, রেফ্রিজারেটার প্রভৃতি বিজ্ঞানের অবদান ।

চিকিৎসা শাস্ত্রে বিজ্ঞান : 
চিকিৎসা বিজ্ঞানের উন্নতির ফলে মানুষ আজ অকাল মৃত্যুর হাত থেকে রক্ষা পাচ্ছে। মুমূর্ষু রোগীর জীবনের নিশ্চয়তা দিচ্ছে বিজ্ঞান। এখন আর কলেরা, বসন্ত, ম্যালেরিয়া, টাইফয়েড, যক্ষ্মা ইত্যাদি ব্যাধিতে মানুষকে অকালে মৃত্যুর কোলে ঢলে পড়তে হয় না। এক্স-রে, অনুবীক্ষণ যন্ত্র, টিকা ইত্যাদি আবিষ্কার চিকিৎসা বিজ্ঞানের ক্ষেত্রে বিপ্লব বয়ে এনেছে। এমনকি বর্তমানে ঘরে বসে ইন্টানেটের মাধ্যমে চিকিৎসা সেবা গ্রহণ করা যাচ্ছে ।

শিক্ষা প্রসারে বিজ্ঞান ঃ 
বিভিন্ন শিক্ষা উপকরণ আবিষ্কার করে শিক্ষা প্রচার ও প্রসারে বিজ্ঞানের সক্রিয় সহযোগিতা অতুলনীয়। বিজ্ঞান শিক্ষাকে করে তুলেছে সার্বজনীন। চলচ্চিত্র, রেডিও, ক্যাসেট, টেলিভিশন ইত্যাদি বৈজ্ঞানিক অবদানসমূহ চিত্তবিনোদনের সাথে সাথে আমরা দেখতে পাচ্ছি শিক্ষার প্রচার ও প্রসারের ক্ষেত্রে খুবই উল্লেখযোগ্য ভূমিকা পালন করতেছে ।
যোগাযোগের ক্ষেত্রে ঃ 
বাংলাদেশ বিমানের একটি জনপ্রিয় বিজ্ঞাপন হচ্ছে- “ছোট হয়ে আসছে পৃথিবী ।” সত্যিই পৃথিবী যেন আমাদের ঘরের কোণায় হাতের মুঠোয় বন্দী । টেলিগ্রাফ ও টেলিফোনের মাধ্যমে আমরা অতি অল্প সময়ে জরুরী খবরাখবর আদান প্রদানের সুযোগ পেয়েছি। বেতার ও টেলিভিশনের মাধ্যমে আমরা শুধু প্রতিদিনকার খবরাখবরই পাই না, জ্ঞানের বিচিত্র ভাণ্ডারের সাথে পরিচিত হবার সুযোগ আমরা লাভ করেছি। রিক্সা, গাড়ি, রেল, স্টীমার, প্লেন প্রভৃতি যানবাহন আমাদের চলার পথের নিত্য সাথী। আ আমরা অতি অল্প সময়ের মধ্যেই হাজার হাজার মাইল পথ অতিক্রম করতে পারছি বিজ্ঞানের বদৌলতে ।
কৃষিক্ষেত্রে বিজ্ঞান ঃ 
কৃষিক্ষেত্রেও বিজ্ঞান অভূতপূর্ব সাফল্য লাভ করেছে। মান্ধাতার আমলের কাঠের লাঙ্গলের পরিবর্তে ব্যবহৃ হচ্ছে ট্রাক্টর ও কলের লাঙ্গল । জমিতে ব্যবহৃত হচ্ছে, রাসায়নিক সার ও কীটনাশক ওষুধ। মৌসুমী জলবায়ুর ওপর নির্ভর না করে পা সেচের জন্য ব্যবহৃত হচ্ছে গভীর ও অগভীর নলকূল । কৃষির ফলনকে বাড়ানোর জন্য গবেষণার মাধ্যমে উন্নতমানের বীজও সরবরাহ করা হচ্ছে।
তথ্য প্রবাহে বিজ্ঞান : 
ইলেকট্রনিক্স মিডিয়ার যুগে সারা দুনিয়া একটি 'বিশ্বপ্রোগ্রামে' পরিণত হয়েছে। স্যাটেলাইট যোগাযোে সুযোগে দুনিয়ার কোথায় কি হচ্ছে তা সঙ্গে সঙ্গে বিশ্বময় প্রচারিত হচ্ছে।
অপকারিতা : 
বিজ্ঞান একদিকে মানুষের অশেষ কল্যাণ সাধন করছে, অন্যদিকে এনেছে বিভীষিকা ও ধ্বংস। পারমাণবিক বো হাইড্রোজেন বোমা, এটম বোমা, ডিনামাইট, বোমারু বিমান, ট্যাক্স, সাবমেরিন, আরও অন্যান্য মারাণাস্ত্র আবিষ্কারের ফলে মানব সভ আজ হুমকির সম্মুখীন।
উপসংহার : 
মানব সভ্যতাকে পৃথিবীতে প্রতিষ্ঠিত করেছে বিজ্ঞান। বিজ্ঞানই মানুষকে শান্তি ও সমৃদ্ধি এনে দিয়েছে। তবে মানুষ যদি বিজ্ঞানের শক্তিকে অপব্যবহার করে সৃষ্টিকে ধ্বংস করে তাহলে দোষ মানুষের, বিজ্ঞানের নয় । মানুষ যদি বিজ্ঞানকে সভ্যতার বিব মানব কল্যাণে ব্যবহার করে তাহলে বিজ্ঞান অভিশাপ না হয়ে আশীর্বাদই হবে। তাই বিজ্ঞানের সুষ্ঠু ব্যবহারই আমাদের প্রত্যাশা।"
মানব কল্যাণে বিজ্ঞান,"ভূমিকা :

বর্তমান সভ্যতার সর্বত্রই বিজ্ঞানের অভিব্যক্তি। চারিদিকে বিজ্ঞানের বিজয়বার্তা ঘোষিত হচ্ছে। বিজ্ঞানের সাহায্যে মানুষ প্রকৃতিকে বশীভূত করেছে। আজ বিশ্বব্রহ্মাণ্ডে বিজ্ঞানেরই রাজত্ব চলছে। কিন্তু বিজ্ঞান মানুষেরই কল্যাণের জন্য, ধ্বংসের জন্য নয়। দৈনন্দিন জীবনে মানুষ বিজ্ঞানের অবদানে উপকৃত ও সমৃদ্ধ হচ্ছে। [মানব কল্যাণে বিজ্ঞানের অবদান রচনা]

আধুনিক বিজ্ঞান :

সভ্যতার ক্রমবিকাশের পথে অগ্রসর হয়ে বিজ্ঞান বর্তমানে পূর্ণরূপে সমৃদ্ধি লাভ করেছে। ঊনবিংশ শতকের গোড়ার দিকে বিজ্ঞান নতুন শক্তি নিয়ে অবতীর্ণ হল। বিজ্ঞান শিল্পজগতে নতুন আলোড়নের সৃষ্টি করল। দ্রুত উৎপাদনের তাগিদে নতুন নতুন যন্ত্র আবিষ্কারের হিড়িক পড়ে গেল। এই যুগের মহিমায় সমস্ত কাজকর্মই যন্ত্রের সাহায্যে সম্পন্ন হচ্ছে। এই যন্ত্র বিজ্ঞানের দান বলে বর্তমান যুগকে বিজ্ঞানের ‘মানসপুত্র’ বলা হয়। বিজ্ঞানের অসীম শক্তিতে মানুষ প্রকৃতিকে যেন হাতের মুঠার মধ্যে এনে ফেলেছে। মানুষের মনে আজ আদিম যুগের সেই অসহায়তার ভাব আর নেই। বিজ্ঞান আজ মানুষের দুর্বলতা ও অসহায়তা দূর করতে সমর্থ হয়েছে; ও মানব কল্যাণে নিয়োজিত হয়েছে, ওর জয়যাত্রা অব্যাহতভাবে চলছে।

বিজ্ঞানের বিস্ময়কর আবিষ্কার :

আধুনিক বিজ্ঞান সময় ও দূরত্বকে জয় করেছে। জেমস্ ওয়ার্ট স্টীম ইঞ্জিন ও জর্জ স্টিভেনসন রেলগাড়ি আবিষ্কার করলেন। বৈজ্ঞানিক তাঁর বুদ্ধি ও যুক্তি খাটিয়ে ব্যোমযানের সাহায্যে বিহঙ্গের ন্যায় আকাশে উরে বেরাচ্ছে। উড়োজাহাজের সাহায্যে আমরা এখন ঘণ্টায় তিনশত মাইলের অধিক দূরত্ব অতি সহজেই অতিক্রম করতে পার। মাইকেল পাপুরের চিরন্তন ফ্যারাডে বিদ্যুৎ আবিষ্কার করলেন। টমাস এডিসন বিদ্যুৎকে কাজে লাগালেন। আলো জ্বলিল, ট্রাম চলল, পাখা ঘুরল, বিদ্যুৎ ভৃত্যের মত খাটতে লাগল। টেলিফোন, রেডিও, টেলিভিশন যন্ত্র প্রভৃতি বিদ্যুৎ তরঙ্গের রহস্যময় শক্তির উপর দাঁড়িয়েছে। বর্তমানে মানুষের বহুবিধ দুরারোগ্য ব্যাধিকে দমন করার জন্য চিকিৎসা বিজ্ঞান বিদ্যুৎশক্তির সাহায্য গ্রহণ করছে। আর এ সবই তো মানুষের সুখের জন্যে, মানুষের সমৃদ্ধির জন্যে। [মানব কল্যাণে বিজ্ঞানের অবদান রচনা]

চিকিৎসা বিজ্ঞান :

বিজ্ঞানের সাহায্যে মানুষ মৃত্যুর কবল হতে ফিরিয়ে আসতে সমর্থ হচ্ছে। অধ্যাপক রঞ্জনের আবিষ্কৃত ‘রঞ্জন রশ্মি’ (X-Ray) অধ্যাপক কুরী ও মাদাম কুরীর আবিষ্কৃত ‘রেডিয়াম’ বিজ্ঞানজগতে যুগান্তর এনেছে। রঞ্জন রশ্মি এবং আলট্রাসনোগ্রাফীর সহায়তায় শরীরের অদৃশ্য বস্তু দৃশ্যমান হয়েছে। রেডিয়াম ক্যান্সারের মত ভয়ঙ্কর ক্ষতের মারাত্মক বিষক্রিয়াকে অনেকাংশে প্রতিহত করেছে। পেনিসিলিন, ক্লোরোমাইসিন ও স্ট্রেপটোমাইসিন ইত্যাদি মহৌষধ আবিষ্কারের ফলে কোটি কোটি মানুষ নানাপ্রকার দুরারোগ্য ব্যাধির হাত থেকে রক্ষা পেয়েছে। একদা কুকুর শৃগালের দংশনে উন্মাদগ্রস্ত হয়ে কত লোক প্রাণ হারাত, পারের ইনজেকশন আবিষ্কৃত হওয়ায় ওর থেকে পরিত্রাণ লাভ করার সুযোগ ঘটেছে। দুরারোগ্য সংক্রামক ব্যাধি বসন্তের জীবাণু নিবারণের জন্য জেনর ভ্যাক্সিন আবিষ্কার করেন। এইরূপে বিজ্ঞানের সহায়তায় মানুষ আজ মৃত্যুর সাথে লড়াই করতে সমর্থ হয়েছে। [মানব কল্যাণে বিজ্ঞানের অবদান রচনা]

আণবিক শক্তির আবিষ্কার :

আণবিক শক্তির আবিষ্কার বিজ্ঞানের আধুনিকতম গৌরব ও কৃতিত্ব। বিশ্ব-ব্রহ্মাণ্ড যে অদৃশ্য শক্তি লুকিয়ে রেখেছে, আণবিক গবেষণার ভিতর দিয়ে বিজ্ঞানী একে আবিষ্কার করেছে। বৈজ্ঞানিকের এই আবিষ্কার সত্যই বিস্ময়কর। এই আবিষ্কারের সাথে অ্যাস্টন চ্যাডউইক, নিলসবোর, খাইথ ও অটোহান প্রমুখ বিজ্ঞানীর নাম জড়িত। আণবিক শক্তিকে মঙ্গলের কাজে লাগাতে পারলে পৃথিবী শস্য-সম্পদ ও প্রাচুর্যে একটি শান্তিপূর্ণ স্থানরূপে পরিণত হবে। আণবিক বা এটমিক রশ্মি নিয়ন্ত্রণের দ্বারা মানুষ বহু দুরারোগ্য ব্যাধি থেকে রক্ষা পাবে বলে আশা করা যায়। আণবিক বোমার সংযত পরিচালনা দ্বারা বৈদ্যুতিক শক্তি সরবরাহ করা যাবে বলে বৈজ্ঞানিকরা আশা পোষণ করেন। [মানব কল্যাণে বিজ্ঞানের অবদান রচনা]

মানব কল্যাণে বিজ্ঞানের বিভিন্নমুখী অবদান :

বিজ্ঞানের কল্যাণে আমাদের বহু অভাব দূরীভূত হইয়াছে, আমরা আনন্দ লাভ করিয়াছি, সুখ-স্বাচ্ছন্দ্য পাইয়াছি।

সুতরাং আমাদের প্রাত্যহিক জীবনে বিজ্ঞানের দান যথেষ্ট। সবাক চলচ্চিত্র, রেডিও, টেলিভিশন, টেলিফোন ইত্যাদির আবিষ্কার মানুষকে আনন্দ দান করেছে ও শিক্ষা প্রচারের ক্ষেত্রে নতুন যুগ আনয়ন করেছে। দূরবীক্ষণ যন্ত্রের অস্বাভাবিক দূরদর্শী শক্তির সাহায্যে আমরা আকাশের বহু গোপন রহস্যের আচ্ছাদন উন্মুক্ত করতে সমর্থ হয়েছিলো। বিজ্ঞানের সাহায্যে মানুষ অদৃশ্য জগতের অনেক রহস্য ও তথ্য উদ্ঘাটন করতে পেড়েছে। তার দৃষ্টি সূক্ষ্ম থেকে সূক্ষ্মতর লোকে পৌঁছেছে, জ্ঞানের পরিধি বিস্তৃত হয়েছে এবং শিক্ষা ও সভ্যতার ক্ষেত্রে প্রসার লাভ করেছে।

আধুনিক বৈজ্ঞানিকেরা প্রকৃতির উপর উরিয়ে দিয়েছে তাদের বিজয় কেতন, পৃথিবীর একপ্রান্ত থেকে অপর প্রান্ত পর্যন্ত নিত্য ঘোষিত হয়েছে বিজ্ঞানের বিজয়বার্তা। প্রকৃতির উপর আধিপত্য বিস্তার করে মানুষ আকাশে উরে বেড়ানোর জন্য আবিষ্কার করল বিমান, হেলিকপ্টার। কিন্তু এইসব ব্যোমযান লাভ করিয়াও তার দুর্দম আকাঙ্ক্ষার তৃপ্তি হইল না। ইহাদের দ্বারা দশ বারো মাইলের বেশি ঊর্ধ্বে উঠা যায় না। কিন্তু আজ মানুষ চাহিতেছে মহাশূন্যে পাড়ি দিতে। চন্দ্রলোকে পৌঁছিবার জন্যে আজ বিজ্ঞানীরা রকেট, স্পুটনিক লইয়া গবেষণায় রত। আমেরিকা ও সোভিয়েত বৈজ্ঞানিকগণ মহাশূন্যে মানুষ প্রেরণ করায় মানুষ চন্দ্রালোকে পৌঁছিবার জন্য একধাপ অগ্রসর হইয়াছে। এই গবেষণায় শুধু সাহায্য নয়, চন্দ্রপৃষ্ঠ মানুষের পদস্পর্শে ধন্য হইয়াছে একাধিকবার। বিজ্ঞানের সাহায্যে আরও সম্ভবপর হইয়াছে চাঁদে যাওয়ার প্রস্তুতিপর্বে নীলাকাশের নীলিমায় মানব সন্তানের সন্তরণ। আরও সম্ভবপর হইল আমেরিকার ও রাশিয়ার বৈজ্ঞানিকের পক্ষে চন্দ্রের কক্ষপথ প্রদক্ষিণ। [মানব কল্যাণে বিজ্ঞানের অবদান রচনা]
উপসংহার :

মানব কল্যাণে বিজ্ঞানের দানই সর্বশ্রেষ্ঠ। এইজন্য বিজ্ঞান ও বিজ্ঞানীর কাছে মানুষ চিরঋণী। বিজ্ঞানের দানে সত্যই মানুষ বিশ্বজয়ী হয়েছে; “গুহাশ্রয়ী মানুষ থেকে আরম্ভ করে আধুনিক যুগের হাল ফ্যাশনের মানুষ পর্যন্ত । সভ্যতার ক্রমোন্নতির ক্ষেত্রে বিজ্ঞানের তুলনা নেই। কিন্তু অতীব দুঃখের বিষয়, কতকগুলি বৈজ্ঞানিক আবিষ্কার মানুষের যুগযুগান্তরের কীর্তিকে নিশ্চিহ্ন করে দিবার সহায়ক হয়েছে। গত দুইটি মহাযুদ্ধে বিজ্ঞান-শক্তির ভয়াবহ ধ্বংসলীলা মানুষের মনে আতংকের সৃষ্টি করেছে। বিজ্ঞানকে ধ্বংসের কাজে প্রয়োগ না করে যদি কল্যাণের কাজে প্রয়োগ করা যায়, তবে মানব সভ্যতার ইতিহাসে অত্যুজ্জ্বল এক নতুন অধ্যায় সংযোজিত হবে। বিজ্ঞানের জয়যাত্রা অব্যাহত থাকবে।"
মানব কল্যাণে বিজ্ঞান,"ভূমিকা
দৈনন্দিন জীবনের বিভিন্ন ক্ষেত্রে বিজ্ঞানের বিশেষ অবদান রয়েছে। বিজ্ঞানের অগ্রগতির সাথে সাথে জাতীয় জীবনের উন্নতি ও অগ্রগতিও ত্বরান্বিত হচ্ছে। বিশেষত শিক্ষায় প্রযুক্তি বিদ্যার ব্যবহারের যথেষ্ট প্রয়োজন আছে। বিজ্ঞান প্রযুক্তিকে দৈনন্দিন জীবনে ব্যবহার করা হলে তা ব্যক্তি জীবন এবং সমাজ জীবনকে গতিশীল করে তোলার ক্ষেত্রে সক্ষম হয়। তাছাড়া বিজ্ঞান চেতনা মূলক প্রযুক্তিবিদ্যা মানব জাতিকে জীবনে স্বনির্ভর হতে তথা তাদের আত্মনির্ভরশীলতা বৃদ্ধি করতে সক্ষম। তাই বলা যায় যে মানব কল্যাণে বিজ্ঞানের অবদান অপরিসীম।
মানব জীবনে বিজ্ঞানের প্রভাব,
 বিজ্ঞানের অগ্রগতির সাথে আমাদের সংস্কার, বিশ্বাস সবকিছুই বদলে যাচ্ছে। আজকের সময়ে বিজ্ঞানের দৃষ্টি দিয়ে আমরা এখন সব কিছুই যাচাই করে দেখার কথা ভাবি, পাশাপাশি প্রমাণ পেতে চাই বিভিন্ন কিছুর।

এইসব জিজ্ঞাসা এবং তর্কের প্রবৃত্তি হল আমাদের বৈজ্ঞানিক পরিবেশের ফসল। তাই বিজ্ঞান সম্পর্কে আমরা যতটাই অজ্ঞ হই না কেন, এই বিজ্ঞানের ব্যবহারের প্রভাব অনায়াসে আমাদের জীবনের মর্মমূলে প্রবেশ করে চলেছে। আমাদের জীবনে বিজ্ঞান এনে দিয়েছে স্বাচ্ছন্দ্য এবং আরাম-আয়েশ।


বহুকাল ধরেই মানুষ টেলিভিশন, রেডিও, সংবাদপত্র, টেলিফোন ও টেলিগ্রাফ, বৈদ্যুতিক বাতি ও পাখা, বৈদ্যুতিক ইস্ত্রি তথা বৈদ্যুতিক হিটার ইত্যাদির ব্যবহার করছে। এইসব কিছুর আবিষ্কারের ফলেই আমাদের জীবনযাত্রা সহজ এবং আরামদায়ক হয়ে উঠেছে। তাছাড়া অফিস-আদালতেও নিত্যদিন কম্পিউটার, প্রিন্টার ইত্যাদির মত যন্ত্র ব্যবহৃত হচ্ছে, যা কাজকর্ম অনেকটা সহজ করে দিয়েছে।
বিজ্ঞানের গুরুত্ব, 
মানবসমাজের যে অংশেই দৃষ্টিপাত করা যায়, সেদিকেই বিজ্ঞানের মহিমা স্পষ্ট হয়ে উঠে। বর্তমান সময়ে বিজ্ঞানের বলে মানুষ জল, স্থল তথা অন্তরীক্ষও জয় করে নিয়েছে। বিজ্ঞানের সাহায্যে নিত্য দিনের সংকট নিরসন এবং সুখ-স্বাচ্ছন্দ্য বিধানের অভাবনীয় কৌশল আবিষ্কার করেছে।

বিজ্ঞানের গৌরবময় অবদান জীবনের সর্বক্ষেত্রে বিস্তৃতভাবে ছড়িয়ে রয়েছে এবং মানবজীবনের উপর এই অবদানের সুগভীর প্রভাব পড়ছে। আমাদের জীবনকে অফুরন্ত সুখে পরিপূর্ণ করে দেওয়ার সাধনায় বিজ্ঞান সদা নিয়ােজিত, এবং অবিরতভাবে নিজের বিস্ময়কর আবিষ্কার চালিয়ে যাচ্ছে। মানুষের সেবা করতে গিয়ে বিজ্ঞান আজ মৃত্যুকেও জয় করার চেষ্টা চালিয়ে যাচ্ছে।

বিজ্ঞানের এই বিশ্রামহীন কর্মসাধনার পরিণতিই হল আধুনিক সভ্যতা। নব নব কৌশল এবং প্রকরণ প্রবর্তন করার মাধ্যমে এই জগতে বিজ্ঞান নিয়ে এসেছে যুগান্তর; দূরকে করে নিয়েছে আপন এবং আমাদের জীবনকে করেছে সহজ।
প্রাত্যহিক জীবনে বিজ্ঞানের প্রভাব, 
আমাদের জীবনের প্রতিটা দিনে ব্যবহৃত প্রায় সকল জিনিসই বিজ্ঞানের দান। দেখতে গেলে বাড়ি তৈরির রড, সিমেন্ট, রঙ থেকে শুরু করে বাড়িতে ব্যবহৃত বৈদ্যুতিক যন্ত্রপাতিগুলো, যেমন- পাম্প, ফ্যান, গিজার, হিটার, ওয়াটার পিউরিফায়ার, এয়ার কন্ডিশনার ইত্যাদি সবকিছুরই মূলে আছে বিজ্ঞান। তাছাড়াও তালিকায় আছে প্রেসার কুকার, মিক্সার, মাইক্রোওভেন, জুসার, ইন্ডাকশন কুকার প্রভৃতিও। এইসকল যন্ত্রপাতি বর্তমানের আধুনিক জীবনকে যেন আরো সহজতর করে তুলেছে।
প্রকৃতির পূর্বাভাস পেতে বিজ্ঞান, 
বিজ্ঞানের প্রয়োগে আজ আবহাওয়ার পূর্বাভাস পাওয়ার ক্ষেত্রে অভূতপূর্ব সাফল্য অর্জন করেছে মানবজাতি। এছাড়াও বায়ুশক্তিকে কাজে লাগিয়ে উইন্ডমিল দ্বারা মানুষ বিদ্যুৎ উৎপাদনের পাশাপাশি আরো কত কি না করছে। এক কথায় বিজ্ঞানের কল্যাণে ভয়ংকরী প্রকৃতিও আজ শুভংকরী রূপে রূপান্তরিত হয়েছে।

কৃষিক্ষেত্রে বিজ্ঞানের ব্যবহার, 
 বিজ্ঞান কৃষিক্ষেত্রেও বিশেষভাবে উন্নতি সাধন করেছে। প্রাচীন সময়কালের লাঙলের পরিবর্তে এখন ব্যবহৃত হচ্ছে উন্নতমানের কলের লাঙল এবং ট্রাক্টর। ভিন্ন ভিন্ন ফসলের উৎপাদন তথা তাদের মান বৃদ্ধিতে ব্যবহৃত হচ্ছে আধুনিক ধরনের রাসায়নিক সার। কীটপতঙ্গের থেকে ফসল রক্ষার জন্য রয়েছে উন্নতমানের কীটনাশক। গভীর এবং অগভীর নলকূপের সাহায্যে জল সেচের ব্যবস্থা করা হচ্ছে। তাছাড়াও গবেষণার দ্বারা কৃষকদের কাছে সরবরাহ হচ্ছে উন্নতমানের বীজ। 
চিকিৎসাক্ষেত্রে বিজ্ঞানের ব্যবহার, 
চিকিৎসা বিজ্ঞানের সহায়তায় আজ মানবজাতি অকাল মৃত্যু থেকে রক্ষা পেয়েছে। বিজ্ঞানের কল্যাণে বিভিন্ন মরণব্যাধির সু-চিকিৎসা আবিষ্কৃত হয়েছে। উন্নতমানের ওষুধপত্র, অস্ত্রোপচার, পরীক্ষা নিরীক্ষার মেশিন, আল্ট্রাভায়ােলেটরে তথা অণুবীক্ষণ যন্ত্র ইত্যাদি আবিষ্কার হওয়ায় চিকিৎসা বিজ্ঞানে এসেছে আমূল পরিবর্তন।

উন্নত চিকিৎসা ব্যবস্থার ফলে মৃত্যুর হার হ্রাস পেয়ে বৃদ্ধি পাচ্ছে মানুষের গড় আয়ু। বিভিন্ন পদ্ধতিতে এখন পৃথিবীর যে কোনাে জায়গায় বসে থেকে উন্নত দেশের ডাক্তারের পরামর্শ গ্রহণ করতে পারছেন। মোটকথা বিজ্ঞান চিকিৎসা ব্যবস্থায় বয়ে এনেছে এক যুগান্তকারী বিপ্লব।
যাতায়াত ব্যবস্থা ও যােগাযােগের ক্ষেত্রে বিজ্ঞানের অবদান, 
বিজ্ঞানের অবদানে আজকের সময়ে যোগাযোগ ব্যবস্থা অনেকটা সহজ হয়ে উঠেছে। বিজ্ঞান আজ আবিষ্কার করে নিয়েছে বেশ কিছু দ্রুতগামী যানবাহন, যেমন- বুলেট ট্রেন, মেট্রো রেল, উড়ােজাহাজ ইত্যাদি। মানুষ এখন পৃথিবীর একপ্রান্তে বসে অপরপ্রান্তে থাকা মানুষের সাথে টেলিফোনের মাধ্যমে কথা বলতে পারে।

এছাড়াও টেলিভিশন, রেডিও, ই-মেইল, ফ্যাক্স, মুঠোফোন ইত্যাদির মাধ্যমেও আমরা সারা বিশ্বের খবর যেকোনাে মুহূর্তে পেয়ে যাচ্ছি। এখানেই শেষ নয়, এখন রকেটে চড়ে মানুষ পৃথিবীর বাইরে মহাকাশেও পাড়ি জমাতে সক্ষম।

এক কথা বলতে গেলে যােগাযােগের ক্ষেত্রেও আলােকতন্তু নিয়ে এসেছে বিজ্ঞান প্রযুক্তি। এই সবকিছু ছাড়াও ইন্টারনেটের সাহায্যে লেনদেন করা হচ্ছে কম্পিউটারের বিভিন্ন তথ্যাবলি। বৈজ্ঞানিক প্রযুক্তিগুলো যেন সারা বিশ্বকে মানুষের হাতের মুঠোয় এনে দিয়েছে।

বিনোদন ক্ষেত্রে বিজ্ঞানের ভূমিকা, 
বিনোদনের জগতের দিক থেকে দেখতে গেলে বিজ্ঞানের প্রথম অবদান ছিল সিনেমা বা চলচ্চিত্র। পর্দার মধ্যে মানুষের নড়াচড়া মুগ্ধ করে মানবজাতিকে। এরপর ধীরে ধীরে বিনোদনের তালিকায় যুক্ত হয় রেডিও ও টেলিভিশন। এখনকার সময়ে মানুষ নিজের পকেটেই সমগ্র জগতের বিনোদন-ভান্ডারকে নিয়ে ঘুরে বেড়ায়, আর সেটা সম্ভব হয়েছে স্মার্টফোন আবিষ্কার হওয়ার ফলে। 

শিল্পক্ষেত্রে বিজ্ঞানের ভূমিকা, 
মানুষের জীবনের নিত্যদিনের ব্যবহার্য অনেক প্রয়োজনীয় উপকরণ উৎপাদনের ক্ষেত্রে শিল্পের গুরুত্ব অপরিসীম। একসময় শিল্প কারখানায় প্রায় সমস্ত কাজই কর্মীরা নিজ হাতে করতেন, যার ফলে মানুষের কাজে সময় এবং শ্রম দুটোই বেশি লেগেছে, কিন্তু সেই অনুপাতে উৎপাদন হতো ন্যূনতম। তবে বিজ্ঞানের বলে আজ সেই সব কাজ যন্ত্র দ্বারা সম্পন্ন করা হচ্ছে।

এতে খরচ এবং সময় কম ব্যয় হচ্ছে, পাশাপাশি উৎপাদন হচ্ছে অধিক পরিমাণে, অর্থাৎ বিজ্ঞানের দৌলতে শিল্পবিপ্লব ঘটেছে এবং এর ফলে আজ বহু স্থানে বৃহদায়তনের শিল্পকারখানাও স্থাপিত হচ্ছে। এই উন্নতির মাধ্যমেই দেশীয় পণ্যের আন্তর্জাতিক বাজার ক্রমশ সম্প্রসারিত হচ্ছে।
শিক্ষা ক্ষেত্রে বিজ্ঞান প্রযুক্তির অবদান, Contribution of science and technology in education
শিক্ষার সাথে সম্পর্কিত বিজ্ঞান ভিত্তিক জ্ঞান, শিক্ষণ তথা প্রশিক্ষণের উৎকর্ষতা বৃদ্ধি করার উদ্দেশ্যে যে বিজ্ঞানভিত্তিক জ্ঞানের ব্যবহার করা হয়, তাকেই মূলত শিক্ষাপ্রযুক্তি বলা হয়। সুতরাং, শিক্ষা-শিক্ষণ প্রক্রিয়া বিকশিত করতে শিক্ষা প্রযুক্তির প্রয়ােজন রয়েছে। 

শিক্ষা ক্ষেত্রে বিজ্ঞানের কতটা অবদান রয়েছে তা হয়তো বলে শেষ করা যাবে না। তবে এটা অবশ্যই মানতে হবে যে বর্তমান সময়ে আমরা যেই শিক্ষা ব্যবস্থার মধ্য দিয়ে যাচ্ছি তার পুরোটাই হল বিজ্ঞানের অবদান।

পড়াশোনার কাজে ব্যবহার করা খাতা কলম থেকে শুরু করে বর্তমান সময়ের ডিজিটাল ক্লাসরুম পর্যন্ত সব কিছুই তো বিজ্ঞানেরই অবদান। আজকাল যেকোনো বিষয় সম্পর্কে জানার জন্য বা কিছু শেখার জন্য আর কোনো প্রতিষ্ঠানের উপর নির্ভর করতে হয়না, কারণ এখন ঘরে বসে থেকে খুব সহজেই যেকোনো কিছু শিখে নেওয়া যায়।

শিক্ষাক্ষেত্রে বিজ্ঞান প্রযুক্তির ব্যবহারের বিশেষ দিকগুলি নিম্নরূপ, Following are the special aspects of the use of science technology in education
১. পরীক্ষার প্রশ্নপত্র তৈরি :

 আগেকার সময়ে টাইপ রাইটারের ব্যবহার করে লেখা মুদ্রণ করতে হতো, তবে এখন আধুনিক মুদ্রণ যন্ত্রের আবিষ্কার হওয়ার এবং কম্পিউটারের দ্বারা মুদ্রণ সম্ভব হওয়ার কারণে খুব কম সময়ে এবং স্বল্প খরচেই লক্ষ লক্ষ কপি ছাপানো যাচ্ছে। এছাড়া পরীক্ষার জন্য প্রশ্ন পত্র তৈরি করা এবং পাঠ্যপুস্তক তৈরির কাজেও আধুনিক প্রযুক্তি যুগান্তকারী পরিবর্তন এনেছে।

২. শিক্ষার সারঞ্জাম তৈরিতে বিজ্ঞানের ভূমিকা:

শিক্ষাক্ষেত্রে আগেকার সময়ে মানুষ যেকোনো কিছু লেখার কাজে দোয়াত কালির ব্যবহার করতো।

কিন্তু সময়ের বিবর্তনের সঙ্গে বিজ্ঞানের কল্যাণে কলম তৈরি হয়েছে এবং আমরা কলমের ব্যবহার শিখতে পেরেছি। এর পাশাপাশি খাতা, কাগজ ইত্যাদি সবকিছুই একই ধারায় উন্নত হয়েছে। প্রাচীনকালে মানুষ লেখালেখিই জানতো না, পরে মধ্য যুগের মানুষ লেখার জন্য বিভিন্ন গাছের পাতা, পশুর চামড়া এবং আরও বিভিন্ন ধরনের প্রাকৃতিক উপকরণ ব্যবহার করতো। তবে এখন সকল কাজই প্রযুক্তির মাধ্যমে সহজ হয়ে গেছে।
৩. পরীক্ষার ফলাফল তৈরি ও ফলাফল প্রকাশ করার ক্ষেত্রে প্রযুক্তির ব্যবহার:

বর্তমানে সকল রকম পরীক্ষার ফলাফল তৈরির কাজে আধুনিক প্রযুক্তির ব্যবহার লক্ষ্য করা যায়। এমনকি বর্তমান সময়ে পরীক্ষার উত্তরপত্র যাচাই করার ক্ষেত্রেও উন্নত প্রযুক্তির ব্যবহার করা হয়। যেমন বহুনির্বাচনী প্রশ্নের ক্ষেত্রে উত্তরগুলো যাচাই করার জন্য OMR মেশিনের ব্যবহার করা হয়।

তাছাড়া পরীক্ষার ফলাফল তৈরি করার ক্ষেত্রে বিজ্ঞান প্রযুক্তির ব্যবহার করা হচ্ছে, ফলে সময় এবং শ্রমেরও সাশ্রয় করা সম্ভব হয়েছে। আজকাল ইন্টারনেট ব্যবহারের দ্বারা খুব সহজেই নির্দিষ্ট পরীক্ষার ফলাফলগুলো প্রত্যাশীদের নিকট পৌঁছে দেয়া সম্ভব। তাই বর্তমানে ঘরে বসে থেকে মুহূর্তের মধ্যে সকল প্রতিযোগিতামূলক পরীক্ষার ফলাফল জেনে নেওয়া যায়।

এর পাশাপাশি বিভিন্ন পরীক্ষায় অংশগ্রহণ করার জন্য আবেদন করতে হলেও ইন্টারনেট ব্যবহার করা হয়। তাছাড়া আজকাল অনলাইনে মার্কশিট তৈরি করা বা নির্দিষ্ট ওয়েবসাইটের মাধ্যমে ফলাফল প্রকাশ করার কাজ বেশ সহজ হয়ে উঠেছে।

৪. বিভিন্ন ধরনের তথ্য সংগ্রহ

পূর্বে একটা সময় ছিল যখন শিক্ষার্থীরা শুধুমাত্র পাঠ্যপুস্তকের উপরই নির্ভর হয়ে থাকতো। কিন্তু এখন পড়াশোনা করার জন্য কারও আর পাঠ্যপুস্তকের উপর নির্ভর করতে হয় না, বরং ইন্টারনেটের ব্যবহার করে যেকোনো সময়ই যেকোনো ব্যাপারে যাবতীয় তথ্য খুঁজে নেওয়া যায়। তাছাড়া ইন্টারনেটে যেকোনো তথ্য প্রাপ্তির সুবিধার কোনো সীমা নেই।

৫. মাল্টিমিডিয়া ক্লাসরুম এর প্রভাব

মাল্টিমিডিয়া ক্লাসরুম হচ্ছে আধুনিক শিক্ষায় প্রযুক্তির ব্যবহারের সবচেয়ে উন্নত উদাহরণ, যেখানে একটি ভিডিও প্রোজেক্টরের ব্যবহার করে ক্লাস নেওয়া হয়। আজকের সময়ে অধিকাংশ ক্ষেত্রেই উচ্চ শিক্ষা প্রতিষ্ঠানের শ্রেণীকক্ষগুলি মাল্টিমিডিয়া সিস্টেমে চালু রয়েছে। বর্তমানে সারাদেশের প্রায় সকল শিক্ষা প্রতিষ্ঠানগুলোতে মাল্টিমিডিয়া ক্লাসরুম স্থাপন করার উদ্যোগ গ্রহণ করা হয়েছে। 
মানব সমাজে বিজ্ঞানের ক্ষতিকর দিক, 
বিজ্ঞান একদিক থেকে যেমন আমাদের অশেষ কল্যাণ সাধন করে আসছে, তেমনি এনেছে বিভীষিকাও। বিজ্ঞান সৃষ্ট যন্ত্রের উপর নির্ভর করতে গিয়ে মানুষের জীবনে ক্রমশ যন্ত্রনির্ভরতা, কর্মবিমুখতা দেখা দিচ্ছে।

এটি অনেকক্ষেত্রে বিভিন্ন সমস্যা বাড়িয়ে তুলছে। ইন্টারনেট এবং স্যাটেলাইট টেলিভিশনের মতা আধুনিক বিজ্ঞান প্রযুক্তির মধ্য দিয়ে অনেকক্ষেত্রে অনুপ্রবেশ ঘটছে এক বিজাতীয় অপসংস্কৃতির, আর এইভাবে যুবসমাজের মধ্যে নৈতিক অবক্ষয় ঘটছে। অন্যদিকে রাসায়নিক এবং পারমাণবিক অস্ত্রের ব্যবহার মানব সভ্যতাকে আজ ধ্বংসের মুখে এনে দাঁড় করিয়েছে। বােমারু বিমান, মিসাইল, ট্যাংক ও সাবমেরিন ইত্যাদি আবিষ্কার হওয়ার ফলে মানবজীবনের কিছু ক্ষেত্রে বিজ্ঞান আজ অভিশাপে পরিণত হয়েছে। 
উপসংহার,
 বিজ্ঞান প্রযুক্তিবিদ্যা মানব জাতির প্রায় সকল কাজই সাহায্য করে। এটি নতুন কিছু বিষয় সম্পর্কে জানার ক্ষেত্রে বিভিন্ন সময়ে প্রয়োজনমত সহায়তা করে এবং নানা রকম গবেষণা সম্পর্কেও জানতে সাহায্য করে। বর্তমান সময়ে আমাদের দেশে সর্বক্ষেত্রেই বিজ্ঞান প্রযুক্তির ব্যবহার দিন দিন যথেষ্ট পরিমাণে বৃদ্ধি পেয়েছে।"
কৃষিকাজে বিজ্ঞান ,"ভূমিকা
বর্তমান যুগ বিজ্ঞানের যুগ। সর্বক্ষেত্রে বিজ্ঞানের কল্যাণ-স্পর্শ জীবনকে করে তুলেছে সহজ ও আনন্দমুখর। বিজ্ঞানের ব্যবহার যত বাড়ছে জীবন তত স্বাচ্ছন্দ্যের মুখ দেখছে। বিজ্ঞানের কর্মসূচি যত বেশি সম্প্রসারিত হচ্ছে জীবনের উন্নতি হচ্ছে তত বেশি। বিজ্ঞানের এই ব্যাপক কল্যাণমুখী অবদান বিবেচনা করে একে আরও বেশি কাজে লাগানোর নিরন্তর চেষ্টা চলছে। ফলে কৃষিক্ষেত্রেও আজ বিজ্ঞানের ব্যবহার শুরু হয়েছে এবং বিজ্ঞানের ছোঁয়ায় কৃষিতে সূচিত হয়েছে সবুজ বিপ্লব।

বিজ্ঞানের অগ্রযাত্রা ও কৃষি
বিংশ শতাব্দীর এ যুগ সন্ধিক্ষণে বিশ্ববাসীর কোনো কাজেই বিজ্ঞানের অনুপস্থিতি নেই। বিজ্ঞানের জয়যাত্রা আজ সর্বত্র অব্যাহত। বিজ্ঞানের বদৌলতে অপ্রকার ধরণী আজ আলোকাভায় ঝলমল করছে। বিজ্ঞানের বদৌলতেই আজ ঊষর মরু হয়েছে সরস ও উর্বর, দুর্গম পাহাড়ের খাড়াই-উত্রাই পরিণত হয়েছে দিগন্ত বিস্তৃত সমভূমিতে, নদী পেয়েছে নতুন গতি, শুকনো ক্ষেতে চলছে জল-সিল্গুন। জগৎ ও জীবনের কর্মপ্রবাহের প্রতিটি স্তরে বিজ্ঞান  চলেছে। বিজ্ঞান গবেষণার মাধ্যমে উন্নত প্রযুক্তি ও নতুন নতুন প্রজাতির ফসল উদ্ভাবনের মাধ্যমে কৃষিক্ষেত্রেও আজ বৈপ্লবিক পরিবর্তন সাধিত হয়েছে। এখন কৃষি আর প্রকৃতি-নির্ভর নেই। এক সময় একশ' কোটি মানুষের খাদ্য বিশ্ব জোটাতে পারত না আর বর্তমানে ছয়শ' কোটি বিশ্ববাসীর জন্য উৎপাদিত হচ্ছে উদ্বৃত্ত খাদ্যসম্ভার। আর তা সম্ভব হয়েছে বিজ্ঞানেরই কল্যাণে ।
কৃষির গুরুত্ব
মানুষ এই পৃথিবীতে তার জীবন শুরু করেছিল কৃষি দিয়ে এবং এখনও মানুষের জীবন প্রবাহ কৃষির উপর নির্ভর করে।  জনগণের চাহিদা বিবেচনা করে কৃষিক্ষেত্রে ক্রমাগত গবেষণা চলছে এবং এর ফলে উন্নত দেশগুলো তাদের কৃষিতে বিপ্লব ঘটিয়েছে।  উন্নত দেশগুলো একদিকে যেমন ফলন বাড়িয়ে নিজেদের অর্থনৈতিক স্বাচ্ছন্দ্য বয়ে আনছে, তেমনি অভাবগ্রস্ত দেশগুলোর জন্য প্রয়োজনীয় খাদ্য সরবরাহ করে মানবজাতিকে দুর্যোগের হাত থেকে রক্ষা করছে।

কৃষিক্ষেত্রে বৈজ্ঞানিক প্রযুক্তিসমূহ
কৃষিক্ষেত্রে বিজ্ঞানের সর্বশেষ যুগান্তকারী সাফল্য হলো জীন প্রযুক্তির প্রয়োগ। Genetic Technology-র ব্যবহার করে উচ্চফলনশীল জাত ও বীজ উদ্ভাবন করা হচ্ছে, বিলুপ্তপ্রায় ফসল ও উদ্ভিদকে টিকিয়ে রাখা হচ্ছে। শুধু তাই নয়, খরাকবলিত এলাকায় কৃত্রিম বৃষ্টিপাত ঘটানোর চেষ্টাও করা হচ্ছে। পূর্বে যে জমিতে এক ফসল জন্মানো হতো সেখানে বিজ্ঞানের সহায়তায় তিন ফসল জন্মানো হচ্ছে। প্রকৃতির উপর নির্ভর করতে হচ্ছে না।

বাংলাদেশের কৃষি ও বিজ্ঞান
বিস্ফোরণোন্মুখ জনসংখ্যার ভারে বাংলাদেশ আজ হিমসিম খাচ্ছে। জনসংখ্যার গুরুভার সৃষ্টি করেছে প্রকট খাদ্য সমস্যা। আমাদের দেশের প্রচলিত প্রাচীন পদ্ধতির চাষাবাদের কারণে জনসংখ্যা বৃদ্ধির সাথে সমতা বজায় রেখে সম্পন উৎপাদন করা যাচ্ছে না। তবে কৃষিকাজের প্রতিটি পর্যায়ে বৈজ্ঞানিক প্রযুক্তিকে কাজে লাগিয়ে কৃষি উৎপাদনে বৈপ্লবিক পরিব ঘটানো যেতে পারে। শিল্পোন্নত জাপানও কৃষিপ্রধান দেশ। আমাদের দেশের মাটির তুলনায় জাপানের মাটির স্বাভাবিক উৎপাদন এক-চতুর্থাংশ। অথচ তারা কৃষিক্ষেত্রে বৈজ্ঞানিক প্রযুক্তিকে কাজে লাগিয়ে আমাদের চেয়ে প্রায় ছয় গুণ অধিক ফসল উৎপাদন কর জাপানের মতো আমরাও বিজ্ঞান ও প্রযুক্তির ব্যবহার করে আমাদের জমিতে সর্বাধিক ফসল ফলিয়ে খাদ্য সমস্যার সমাধান কা পারি। যুক্তরাষ্ট্র, ফিলিপাইন, চীন, কোরিয়া প্রভৃতি দেশের কৃষিবিজ্ঞানের কৌশলও আমরা প্রয়োগ করতে পারি । আমাদের কৃষক সম্প্রদায় জমি চাষের জন্য গবাদি পশুচালিত সনাতন লাঙ্গল ব্যবহার করে। এ ব্যবসথা যেমন কষ্টকর তেমনি সময়সা এ কাজে আমরা ট্রাক্টর ব্যবহার করে অনায়াসে অধিক জমিতে চাষাবাদ করতে পারি। কৃষিক্ষেত্রের মান অনুযায়ী রাসায়নিক সার ও কীটনাশক ওষুধ ব্যবহার করে ফসলের উৎপাদন বৃদ্ধি করা যেতে পারে।

কৃষির সনাতন পদ্ধতি
কৃষি সরাসরি মানুষের অস্তিত্বের সাথে সম্পর্কিত বিষয়। আদিম সমাজ থেকে শুরু করে বর্তমান সময় পর্যন্ত কৃষির গুরুত্ব অপরিবর্তিত রয়েছে টিকে থাকার প্রয়োজনে। প্রয়োজন যেমন উদ্ভাবন করতে অনুপ্রাণিত করে তেমনি আদিম সমাজের মানুষ বেঁচে থাকার জন্য কৃষির প্রয়োজনীয় যন্ত্রপাতি তৈরি করেছে। যার মাধ্যমে তারা চাষাবাদ করত। প্রাথমিক অবস্থায় গরু, ঘোড়া, মহিষ প্রভৃতি জন্তুর সাহায্যে লাঙ্গল দিয়ে জমি চাষ করা হতো। আবহাওয়া নির্ভরশীল কৃষি ব্যবস্থার কারণে প্রচ- খরায় ও অতিবৃষ্টিতে ফসলহানির কারণে দুর্ভিক্ষ দেখা দিত। একই ফসল একই জমিতে ধারাবাহিক উৎপাদনের ফলে জমির উর্বরতা হ্রাস পেত। ভাল ও উন্নত বীজের গুণগত মান নির্ণয় করা যেত না, যে কারণে ফসলের উৎপাদন ভাল হত না। বৃষ্টির উপর একক নির্ভরশীলতার কারণে কৃষকের ফসল পাওয়াটা ভাগ্যের ব্যাপার হয়ে দাঁড়াল। সনাতন পদ্ধতিতে সংরক্ষণ ব্যবস্থার কারণে মাঠের ফসলের উপর বেঁচে থাকার নির্ভরতা ছিল। যার মাধ্যমে কৃষক ও কৃষির প্রাচীন পদ্ধতিতে হতাশার প্রতিচ্ছবি সহজেই অনুমেয়।


বিজ্ঞানভিত্তিক কৃষি ব্যবস্থা
মানুষের খাদ্যের যোগান হয় কৃষি থেকে। আজ বিজ্ঞানের কল্যাণে কৃষিকাজের সনাতনী পদ্ধতির পরিবর্তে বিজ্ঞানভিত্তিক কৃষি ব্যবস্থার প্রবর্তন হয়েছে। অষ্টাদশ শতাব্দীর শেষ দিকে এবং উনবিংশ শতাব্দীর গোড়ার দিকে শিল্পবিপ্লবের মাধ্যমে কৃষির আধুনিকায়নের সূচনা ঘটে। তখন থেকে কৃষকেরা আধুনিক কৃষি যন্ত্রপাতির সাথে পরিচিত হয়। লাঙ্গল-জোঁয়াল, গরু-মহিষ এর পরিবর্তে কৃষকের হাতে আসে কলের লাঙ্গল, ট্রাক্টর ও পাওয়ার টিলার। সনাতনী সেচ পদ্ধতি ও প্রাকৃতিক বৃষ্টি নির্ভরতার বিপরীতে কৃষকের হাতে এসেছে গভীর ও অগভীর নলকূপের মাধ্যমে সেচ ব্যবস্থা, বিদ্যুৎ চালিত পাম্প ও কৃত্রিমভাবে বৃষ্টিপাত ঘটানোর মত যন্ত্র। উন্নতমানের বীজ উৎপাদন ও আধুনিক প্রযুক্তির মাধ্যমে এর মান নিয়ন্ত্রণসহ সঠিক বীজ নির্বাচন বিজ্ঞানের অন্যতম সাফল্য যা এখন কৃষকের হাতের নাগালে। রাসায়নিক সার আবিষ্কার ফসলের অধিক ফলনের ক্ষেত্রে এনেছে এক বৈপ্লবিক পরিবর্তন।

উন্নত বিশ্বে কৃষিকাজ
উন্নত বিশ্বে কৃষিকাজ একটি সম্মানজনক পেশা। কৃষির সাথে সম্পৃক্তরা সমাজের বিশেষ মর্যাদায় অধিষ্ঠিত। কারণ কৃষির মাধ্যমে খাদ্যে স্বয়ংসম্পূর্ণতাই তাদেরকে উন্নত জীবনযাত্রা দিয়েছে, কমিয়েছে পরনির্ভরশীলতা। মাটির উর্বর ক্ষমতা নির্ণয় থেকে শুরু করে ফসল প্রক্রিয়াজাতকরণ পর্যন্ত সকল ক্ষেত্রে প্রযুক্তির ব্যবহার তাদের কৃষি ব্যবস্থাকে অনন্য মাত্রায় স্থান করে দিয়েছে। বর্তমানে তাদের দেশের কৃষিকাজ সম্পূর্ণভাবে প্রযুক্তি নির্ভর হওয়ায় একদিকে শ্রমশক্তি কম লাগছে, অন্যদিকে সময়ও কম অপচয় হচ্ছে। প্রযুক্তির কল্যাণে শীতপ্রধান দেশে তাপ নিয়ন্ত্রিত ঘরে শাক-সবজি ও ফলমূল উৎপাদন হচ্ছে। মরুভূমিতে বালি সরিয়ে মাটি ফেলে সেচের মাধ্যমে ফসল উৎপাদন করা হচ্ছে। কোনো কোনো উন্নত দেশে একটি মেশিনে দৈনিক ১০০ একর জমি চাষ হচ্ছে। জাপানের জমির উর্বরতা বাংলাদেশের জমির চেয়ে ৩গুণ কম হওয়া স্বত্তেও বৈজ্ঞানিক পদ্ধতি ব্যবহারের ফলে তারা বাংলাদেশের চেয়ে ৬ গুণ বেশি ফসল পায়।

অত্যাধুনিক কৃষি যন্ত্রপাতি
বিজ্ঞান নির্ভর কৃষি ব্যবস্থার অন্যতম চমক হলো অত্যাধুনিক কৃষি যন্ত্রপাতি। যা মানুষের সময় ও শ্রম বাঁচিয়েছে বহুগুণে। এরমধ্যে কয়েকটি হলো-

মোয়ার (শস্য ছেদনকারী যন্ত্র), রূপার (ফসল কাটার যন্ত্র), বাইন্ডার (ফসল বাধার যন্ত্র), থ্রেশিং মেশিন (মাড়াই যন্ত্র), ম্যানিউর স্প্রেডার (সার বিস্তারণ যন্ত্র), ট্রাক্টর (চাষাবাদ করার যন্ত্র)।

এছাড়াও রয়েছে মাটি পরীক্ষা করা, মাটির সাথে মিলিয়ে বীজ উৎপাদন করার আধুনিক সব যন্ত্রপাতি। আর কৃষি যন্ত্রের সর্বশেষ ব্যবহার হলো আধুনিক বিজ্ঞানের বিস্ময় কম্পিউটার। এর মাধ্যমে পুঙ্খানুপুঙ্খ বিশ্লেষণ করে প্রয়োজনীয় ব্যবস্থা গ্রহণ করা যায়। তাই কৃষি এখন কম্পিউটারাইজড বিজ্ঞানের অংশ।

এ সম্পর্কিত আরও পড়ুন.....
কবি কাজী নজরুল ইসলাম - রচনা | Kazi Nazrul Islam
কর্তব্যপরায়ণতা রচনা কর্তব্যনিষ্ঠা | এসএসসি কর্তব্যপরায়ণতা মুমিনের গুণ SSC HSC Exams
বাংলাদেশে কৃষি ব্যবস্থা
বাংলাদেশ একটি কৃষিনির্ভর দেশ। এদেশের ভূমি ও জলবায়ু অন্য যেকোনো দেশের তুলনায় কৃষির জন্য অনেক বেশি উপযোগী। এখানে সব রকমের ফসল আবাদ করা যায়। কিন্তু উন্নত দেশসমূহ যেখানে প্রযুক্তির কল্যাণে প্রতিকূল আবহাওয়া সত্ত্বেও ফসল উৎপাদনে সফলতা অর্জন করেছে, বাংলাদেশের কৃষক সেখানে চেয়ে আছে বৃষ্টির পানে বলদ-জোয়াল নিয়ে। আমাদের দেশে কৃষিকাজ পেশা হিসেবে সবচেয়ে নিচুমানের পেশা মনে করা হয়। যেজন্য শিক্ষিত মহল এ পেশায় সরাসরি সংযুক্ত হয় না। আর অশিক্ষিত কৃষক যেমন জানে না বৈজ্ঞানিক পদ্ধতির চাষাবাদ তেমনি জানে না আধুনিক বৈজ্ঞানিক যন্ত্রপাতির ব্যবহার। জনসংখ্যা বৃদ্ধির কারণে কমে আসছে কৃষিজমি এবং পৃষ্ঠপোষকতার অভাবে হারিয়ে যাচ্ছে পেশাদার কৃষক। যদিও বর্তমানে বাংলাদেশে কৃষি নিয়ে গবেষণা হচ্ছে তথাপি শতকরা ৮০ ভাগ কৃষক এখনও সনাতনী পদ্ধতিতে চাষাবাদ করছে। মূলধন, শিক্ষা ও সচেতনতার অভাবে প্রচুর শ্রম দিয়েও বাংলার কৃষক কাঙ্ক্ষিত ফসল পাচ্ছে না। আর এর একমাত্র কারণ বৈজ্ঞানিক পদ্ধতিতে কৃষিকাজে পিছিয়ে থাকা।

বাংলাদেশে বিজ্ঞান ভিত্তিক কৃষি ব্যবস্থার প্রয়োজনীয়তা

সীমিত সম্পদের মাধ্যমে অসীম চাহিদা মেটাতে হলে আধুনিক বিজ্ঞান ভিত্তিক কৃষি ব্যবস্থার বিকল্প নেই। আমাদের দেশের এই স্বল্প আবাদী জমিতে প্রায় ১৬ কোটি জনগণের খাবার উৎপাদন সনাতনী পদ্ধতিতে অসম্ভব। তাই কাঠের লাঙ্গলকে বিদায় জানাতে হবে। কৃষকের হাতে তুলে দিতে হবে বিজ্ঞানের হাতিয়ার ট্রাক্টর ও অন্যান্য যন্ত্রপাতি।

বিজ্ঞান ভিত্তিক কৃষি গবেষণায় বাংলাদেশ
গবেষণার জন্য প্রয়োজন প্রচুর অর্থ। দরিদ্র দেশ হওয়া স্বত্ত্বেও বাংলাদেশে কৃষি নিয়ে গবেষণা হচ্ছে। যেমন- BRRI (Bangladesh Rice Research Institute), ধানের জাত নিয়ে গবেষণা করে থাকে। BINA (Bangladesh Institute of Nuclear Agriculture) এ সকল প্রতিষ্ঠান কৃষির উন্নয়নে ব্যাপকতর গবেষণা চালিয়ে যাচ্ছে। মৎস গবেষণা কেন্দ্র আছে কয়েকটি। এছাড়াও ব্যক্তিমালিকানাধীন প্রতিষ্ঠানেও কৃষি বিষয়ক গবেষণা হচ্ছে। বাংলাদেশের বিজ্ঞানীদের পাটের জীবন রহস্য উদ্ভাবন, মহিষের জীবন রহস্য উদ্ভাবন বাংলাদেশের কৃষি গবেষণার ক্ষেত্রে এক মাইলফলক।


কৃষিতে বিজ্ঞানের ক্ষতিকর প্রভাব
বিজ্ঞানের চরম উৎকর্ষতার পাশাপাশি কৃষিতে কিছু ক্ষতিসাধন হচ্ছে বিজ্ঞানভিত্তিক কৃষিকাজের মাধ্যমে। তাই বলে বিজ্ঞানভিত্তিক কৃষি ব্যবস্থা থেকে পিছিয়ে আসার সুযোগ নেই বরং সর্বোচ্চ চেষ্টার মাধ্যমে ক্ষতিকর বিষয়গুলো এড়িয়ে চলতে হবে। যেমন:অতিরিক্ত রাসায়নিক সার ব্যবহার কৃষি জমির স্বাভাবিক উর্বরতা কমাচ্ছে যা ভবিষ্যতের জন্য ক্ষতিকর। রাসায়নিক সার ও কীটনাশক ব্যবহারের কারণে পরিবেশের ক্ষতি হচ্ছে এবং পানিতে মিশে গিয়ে মৎস সম্পদেরও ক্ষতি করছে। গ্রীষ্মপ্রধান দেশে কৃত্রিম ঘরে তাপমাত্রা নিয়ন্ত্রণ করে সবুজ শাক-সবজি চাষাবাদ গ্রিন হাউজ ইফেক্টের কারণে বায়ুম-লের তাপমাত্রা বাড়িয়ে দিচ্ছে। এসব সমস্যা একসময় বড় আকার ধারণ করে রূপ নিচ্ছে প্রাকৃতিক দুর্যোগে, যাতে ক্ষতিগ্রস্থ হচ্ছে প্রান্তিক কৃষকরা। তাই ইতিবাচক ব্যবহারই পারে অনাকাক্সিক্ষত ক্ষতি থেকে বাঁচাতে।

কৃষি উন্নয়নে বাংলাদেশ
মানুষের মৌলিক চাহিদার সবটাই যোগান দেয় কৃষি। তাই কৃষিকে অবহেলা করে বেঁচে থাকা যেমন সত্য নয় তেমনি দেশ ও জাতির সামগ্রিক কল্যাণসাধনও অসম্ভব। তাই কৃষি উন্নয়নের লক্ষ্যে সরকার কৃষিক্ষেত্রে আধুনিক প্রযুক্তির ব্যবস্থা সচেতন। কৃষিব্যবস্থার সামগ্রিক কল্যাণের স্বার্থে এদেশে কৃষি বিশ্ববিদ্যালয়, কৃষি কলেজ প্রতিষ্ঠা করা হয়েছে। কৃষিকে মাধ্যমিক কৃষি মন্ত্রণালয়, সরকারের কৃষি সম্প্রসারণ অধিদপ্তর থেকে পাঠ্যসূচিতে অন্তর্ভুক্ত করা হয়েছে কৃষিক্ষেত্রে কৃষকদের সচেতনতা বৃদ্ধি এবং আধুনিক প্রযুক্তি ব্যবহারে উদ্বুদ্ধ করতে সব ধরনের সাহায্য-সহযোগিতা করে আসছে। সরকার উচ্চ ফলনশীল বীজ সরবরাহ করছে।

উপসংহার

বাংলাদেশ একটি কৃষিপ্রধান দেশ।  এদেশের কৃষি উৎপাদন বাড়াতে বৈজ্ঞানিক পদ্ধতিতে চাষাবাদ করা খুবই জরুরি।  কারণ আমাদের জাতীয় উন্নয়ন সম্পূর্ণভাবে কৃষির ওপর নির্ভরশীল।  আর শুধুমাত্র বিজ্ঞান ও প্রযুক্তির মাধ্যমে আমরা কৃষিতে বৈপ্লবিক পরিবর্তন এনে পরস্পর নির্ভরতার অভিশাপ থেকে মুক্তি পেতে পারি। মানব কল্যাণে বিজ্ঞানের ব্যবহারের অন্যতম প্রকৃষ্ট উদাহরণ হলো কৃষিবিজ্ঞান। মানুষের উদ্ভাবনী শক্তি কৃষিকে আজ এক অনন্য উচ্চতায় নিয়ে এসেছে। সনাতনী পদ্ধতি থেকে কম্পিউটার এই বিবর্তনের সবচেয়ে পুরনো সাক্ষী হিসেবে কৃষি তার আদিম নামেই পরিচিত।"
কৃষিকাজে বিজ্ঞান ,"কৃষিকাজে বিজ্ঞানের প্রবেশ:
প্রাগৈতিহাসিক যুগ থেকে বিশেষ জ্ঞানের সংমিশ্রণে কৃষিকাজ শুরু হলেও সময়ের সাথে সাথে মানুষ তথাকথিত অপ্রাসঙ্গিক নানা বস্তুকে কৃষিকাজের ক্ষেত্রে প্রাসঙ্গিক করে তুলতে শেখে। এই পর্বকেই কৃষিকাজে বিজ্ঞানের প্রবেশের পর্ব হিসেবে মনে করা হয়। এই পর্বে মানুষ প্রথম মাটি খোঁড়ার জন্য ধারালো অস্ত্র হিসেবে আবিষ্কার করে লাঙ্গলের। অতি দ্রুত অধিক পরিমাণ জমি ধারালো লাঙ্গল দ্বারা কর্ষণের জন্য শেখে বিভিন্ন গবাদিপশুকে ব্যবহার করতে। এই সকল গবাদি পশু মানুষকে লাঙ্গল ব্যবহার করে অনেক খালি জমি তুলনামূলক কম পরিশ্রমে স্বল্প সময়ে কর্ষণ করতে সাহায্য করত। কৃষিকাজে বিজ্ঞান প্রবেশের এই পর্বেই মানুষ শিখেছিল নিকটবর্তী নদী কিংবা পুকুর থেকে খাল কেটে নিজের জমিতে নিয়ে আসতে। অর্থাৎ প্রাকৃতিক জলসেচের ধারণাও এই যুগেই পরিণতি লাভ করেছিল।

এই যুগের পরবর্তীতেই বিজ্ঞান মানুষকে শিখিয়েছিল জৈব সার দ্বারা জমির উৎকর্ষতা বৃদ্ধি করতে; শিখিয়েছিল উৎপাদিত ফসলকে দীর্ঘকাল নিরাপদভাবে সংরক্ষণ করতে। এরপর সময় যত এগিয়েছে কৃষিকাজে বিজ্ঞানের প্রয়োগমূলক চরিত্রে হয়তো বিবর্তন এসেছে; কিন্তু কৃষিকাজ ও বিজ্ঞানের এই প্রাথমিক সম্পর্ক এখনো পর্যন্ত বদলায়নি।

কৃষির আধুনিকায়নে বিজ্ঞান:
আঠারো শতকের শেষদিকে এবং উনিশ শতকের গোড়ার দিকে শিল্পবিপ্লবের মাধ্যমে কৃষির আধুনিকায়নের সূচনা ঘটে। এর ফলে কৃষকেরা কৃষিক্ষেত্রে উন্নত ধরনের যন্ত্রপাতি ও কৃষিপদ্ধতির সাথে পরিচিত হয়। জন্তু আর কাঠের লাঙলের পরিবর্তে কৃষকদের হাতে আসে কলের লাঙল, ট্রাক্টর ও পাওয়ার টিলার। বিজ্ঞানের কল্যাণে উন্নত দেশগুলোতে জমিকর্ষণের পুরোনো পদ্ধতিগুলো লোপ পেয়েছে। সেচ ব্যবস্থাতেও বিজ্ঞান অনেক পরিবর্তন এনেছে। কৃষকদের এখন ফসলের জন্যে প্রকৃতির মুখাপেক্ষী হয়ে থাকতে হয় না। গভীর ও অগভীর নলকূপের সাহায্যে জমিতে পানিসেচের ব্যবস্থা করতে পারে। এ ক্ষেত্রে সেচের জন্যে ভূগর্ভস্থ পানি তুলতে ব্যবহৃত হচ্ছে বিদ্যুৎশক্তি চালিত পাম্প। 
অতিবৃষ্টিও আজ কৃষককে ভীত করছে না। বিজ্ঞানের বদৌলতে জমির অতিরিক্ত জল নিষ্কাশন আজ অত্যন্ত সহজ ব্যাপার হয়ে দাঁড়িয়েছে। বিজ্ঞানীরা এখন কৃত্রিম বৃষ্টিপাত ঘটিয়ে কৃষিক্ষেত্রে নতুন অকল্পনীয় অগ্রগতি অর্জন করেছেন। উন্নতমানের বীজ উৎপাদনে বিজ্ঞান কৃষিক্ষেত্রে যে ভূমিকা রেখেছে তাও অভাবনীয়। বিশেষ করে কৃত্রিম উপায়ে উচ্চফলনশীল বীজ উৎপাদনে সাফল্য বিস্ময়কর। এসব বীজ সাধারণ বীজের তুলনায় ফসল উৎপাদনে তুলনামূলকভাবে সময়ও কম নেয়। সুতরাং বীজ নিয়ে কৃষকদের অতীতের অনিশ্চয়তা দূর করেছে বিজ্ঞান। শক্তিশালী রাসায়নিক সার আবিষ্কৃত হওয়ায় ফসল উৎপাদনে এসেছে অভূতপূর্ব সাফল্য। সাম্প্রতিককালে বিশ্বের বৃষ্টিহীন শুষ্ক মরু অঞ্চলে চাষাবাদ শুরু করার প্রচেষ্টা চলছে বিজ্ঞানের সহায়তায়। সেদিন দূরে নয় যেদিন এ ক্ষেত্রেও বিজ্ঞানীরা সাফল্য অর্জন করবেন।

প্রাগৈতিহাসিক কৃষিকাজ:
যতদূর ধারণা করা হয় মানুষ কৃষিকাজ শিখেছিল প্রকৃতিকে দেখে। কৃষিকাজ শেখার আগে মানুষ ছিল খাদ্য সংগ্রাহক ও যাযাবর। মনে করা হয়, যে সব ফলের বীজ মানুষ খাওয়ার পর ছুঁড়ে ফেলে দিত, মানুষ সর্বপ্রথম কৃষিকাজের ধারণা লাভ করে। এর পরবর্তীতে মানুষ শেখে হাত বা কোনো অস্ত্র জাতীয় কিছু দিয়ে মাটি খুঁড়ে বীজ প্রতিস্থাপন করে উপযুক্ত পরিচর্যার মাধ্যমে নতুন গাছ নির্মাণ করতে। এই হলো মানুষের প্রাগৈতিহাসিক কৃষিকাজ। প্রাগৈতিহাসিক এই পদ্ধতিতে মানুষ বসতির আশে পাশের জমিতে কোথাও পূর্ব সংগৃহীত বীজ ছড়িয়ে, আবার কোথাও বা মাটি খুঁড়ে বীজ প্রতিস্থাপন করে কৃষিকাজ করতো। অর্থাৎ বিজ্ঞানের অর্থ যদি বুদ্ধি দ্বারা লব্ধ বিশেষ জ্ঞান হয়, তাহলে একথা মানতেই হবে যে প্রাগৈতিহাসিক কৃষিকাজের সময় থেকেই মানুষের কৃষিকাজে সেই বিশেষ জ্ঞানের প্রয়োগ ঘটেছিল।
কৃষি ও বিজ্ঞান গবেষণা:
আধুনিক যুগে কৃষির উন্নতির প্রয়োজনে কৃষি ও বিজ্ঞানের সার্থক মিলন ঘটিয়ে কৃষিবিজ্ঞান নামক একটি সুসংহত বিষয়ের প্রচলন ঘটানো আবশ্যক হয়ে দাঁড়িয়েছিল। ফলে বিংশ শতাব্দীর প্রথমভাগ থেকেই কৃষি ও বিজ্ঞানকে মিলিয়ে দিয়ে কৃষিবিজ্ঞান নামক একটি সুসংহত পাঠ্যবিষয়ের উদ্ভাবন ঘটানো হয়। এই বিষয়ের অন্তর্গত থেকে পৃথিবীর নানা বুদ্ধিদীপ্ত সম্ভাবনাময় ছাত্র-ছাত্রী কৃষির উন্নতির জন্য নানা প্রকার বৈজ্ঞানিক গবেষণায় নিয়োজিত থাকেন। 

কোন কোন ক্ষেত্রে এরা আধুনিক চাষী হিসেবেও আত্মপ্রকাশ করে থাকেন। এই বৈজ্ঞানিক গবেষণার ফলেই পৃথিবীতে আবির্ভাব ঘটেছে উচ্চ ফলনশীল নানা বীজের। এই প্রকার বীজ ব্যবহার করে অতি সহজে, স্বল্প ব্যয়ে প্রচুর পরিমাণ ফসল উৎপাদন করা সম্ভব হয়েছে।

বিংশ শতাব্দীতে বিশ্বজুড়ে ঘটে যাওয়া সবুজ বিপ্লব বা গ্রীন রেভোল্যুশন কৃষিক্ষেত্রে প্রধানত এই উচ্চ ফলনশীল বীজের প্রয়োগের ফলেই ঘটেছিল। তাছাড়া আধুনিক বৈজ্ঞানিক গবেষণায় পৃথক প্রকারের ফসলের মধ্যে জিনগত মিলন ঘটিয়ে একটি নতুন প্রকারের ফসল তৈরি করার প্রবণতাও লক্ষ্য করা গিয়েছে। 

উন্নত বিশ্বের কৃষি: 
উন্নত দেশগুলোর কৃষিব্যবস্থা সম্পূর্ণ বিজ্ঞাননির্ভর। জমিতে বীজ বপন থেকে শুরু করে ঘরে ফসল তোলা পর্যন্ত সমস্ত কাজেই রয়েছে বিজ্ঞান ও প্রযুক্তির ছোঁয়া। বিভিন্ন ধরনের বৈজ্ঞানিক কৃষিযন্ত্র, যেমন : মোয়ার (শস্য-ছেদনকারী যন্ত্র), রপার (ফসল কাটার যন্ত্র), বাইন্ডার (ফসল বাঁধার যন্ত্র), থ্রেশিং মেশিন (মাড়াই যন্ত্র), ম্যানিউর স্প্রেডার (সার বিস্তারণ যন্ত্র) ইত্যাদি উন্নত দেশগুলোর কৃষিক্ষেত্রে এনেছে বৈপ্লবিক সাফল্য। মার্কিন যুক্তরাষ্ট্র, কানাডা, অস্ট্রেলিয়া, রাশিয়া প্রভৃতি দেশের খামারে একদিনে ১০০ একর পর্যন্ত জমি চাষ হচ্ছে কেবল এক-একটি ট্রাক্টরের মাধ্যমে। সেগুলো আবার একসাথে তিন-চারটি ফসল কাটার যন্ত্রকে একত্রে কাজে লাগাতে সক্ষম। তারা বিভিন্নভাবে কৃষিকাজের এমন অনুকূলপরিবেশ সৃষ্টি করছে যার ফলে প্রাকৃতিক প্রতিকূলতা সত্ত্বেও তারা কৃষিকাজে ব্যাপকভাবে অগ্রগামী। যেমন বলা যায় জাপানের কথা। জাপানে জমির উর্বরাশক্তি বাংলাদেশের তুলনায় এক-চতুর্থাংশ। কিন্তু বৈজ্ঞানিক পদ্ধতি ব্যবহারের ফলে তারা এ দেশের তুলনায় ৬ গুণ বেশি ফসল উৎপাদন করছে।
কৃষি ও বাংলাদেশ: 
বাংলাদেশ একটি কৃষিনির্ভর দেশ। এ দেশের মাটি ও জলবায়ু বিশ্বের অন্য দেশগুলোর তুলনায় কৃষির অনুকূলে। কিন্তু উন্নত দেশগুলো যখন প্রতিকূল অবস্থা ঘুচিয়ে ফসল উৎপাদনের বৈজ্ঞানিক নেশায় মেতেছে, সেখানে বাংলাদেশের কৃষকেরা তার কাঠের লাঙল আর একজোড়া জীর্ণ-শীর্ণ বলদ নিয়ে চেয়ে আছে আকাশের পানে বৃষ্টির প্রতীক্ষায়। তবে ধীরে ধীরে এ অবস্থার পরিবর্তন হচ্ছে। বর্তমানে বাংলাদেশে জমি চাষের জন্য প্রায় ১ লক্ষ ইঞ্জিন চালিত চাষযন্ত্র ব্যবহৃত হচ্ছে। এ ছাড়াও কৃষিকাজে ট্রাক্টর, সিডড্রিল (গতখনক), ধান-বুনন যন্ত্র, বিরিড্রাম সিডার, স্প্রেয়ার, উন্নত সেচ-পাম্প, ড্রায়াফ্রাম পাম্প, ট্রেডল পাম্প, রোয়ার পাম্প, শস্যকাটা যন্ত্র, ঘাসকাটা যন্ত্র, মাড়াই যন্ত্র ইত্যাদির ব্যবহার বাড়ছে। এ কথা অবশ্য সত্যি যে বাংলাদেশেও কৃষি নিয়ে গবেষণা হচ্ছে এবং বিভিন্ন ধরনের গবেষণায় সফলতা এসেছে। 

কিন্তু বাংলাদেশের শতকরা আশিভাগ কৃষক এখনও সনাতন পদ্ধতিতে কৃষিকাজ করে চলেছে। শিক্ষা, সচেতনতা, মূলধন, পুঁজি ইত্যাদির অভাবে তারা কৃষিকাজে অনেক পিছিয়ে রয়েছে। তারা শ্রম দিচ্ছে কিন্তু উপযুক্ত ফসল পাচ্ছে না। কেননা তারা বৈজ্ঞানিক পদ্ধতিতে কৃষিকাজ করতে পারছে না।
কৃষিতে বিজ্ঞান ও অপপ্রয়োগ:
কৃষিকাজে বিজ্ঞানকে ব্যাপকভাবে প্রয়োগ করে আধুনিক বিশ্বের ক্রমবর্ধমান চাহিদা মেটানো যেমন সম্ভব হয়েছে, তেমনি অধিক ফলনের আশায় কৃষিকাজে বিজ্ঞানের অপপ্রয়োগ ঘটিয়ে সাময়িকভাবে লাভের জন্য বিভিন্ন সংকীর্ণ স্বার্থ চরিতার্থ করার মতো ঘটনাও ঘটে চলেছে অহরহ।

ফলে প্রতিনিয়ত জমিতে অনিয়ন্ত্রিত মাত্রায় রাসায়নিক সার ও কীটনাশক প্রয়োগের ফলে একদিকে যেমন জমির উর্বরতা হ্রাস পাচ্ছে, অন্যদিকে তেমন সেই কীটনাশক এবং রাসায়নিক সার বৃষ্টির জলে ধুয়ে নিকটবর্তী নদী-নালায় মিশে ব্যাপক জলদূষণ ঘটাচ্ছে।


প্রসঙ্গত উল্লেখ করতে হয় কৃষিতে সেচের প্রয়োজনে ব্যাপকভাবে অনিয়ন্ত্রিত মাত্রায় গভীর নলকূপ ব্যবহার করে জল তুলে ফেলার ফলে পৃথিবীর বিভিন্ন স্থানে ভূগর্ভস্থ জলের স্তর বিপদজনক সীমার নিচে নেমে গিয়েছে। ফলে পানীয় জলে ক্রমশ ব্যাপক থেকে ব্যাপকতার হচ্ছে আর্সেনিকের মতন বিষের মাত্রা।

উপসংহার: 
বিজ্ঞান আজ অসম্ভবকে সম্ভব করেছে। উন্নত দেশগুলোতে বিজ্ঞানের সাহায্যে পাহাড় কেটে জঙ্গল পরিষ্কার করে বিভিন্নভাবে কৃষিজমি তৈরি করা হচ্ছে। ফসল আবাদের প্রতিটি পদক্ষেপে তারা বিজ্ঞানকে কাজে লাগাচ্ছে। এর ফলস্বরূপ তারা কৃষিক্ষেত্রে লাভ করছে বিরাট সাফল্য। কৃষিক্ষেত্রে বৈজ্ঞানিক পন্থা অবলম্বনের ক্ষেত্রে আমরা অনেক পিছিয়ে আছি। সুজলা-সুফলা আমাদের এই দেশে বিজ্ঞানের জাদুর ছোঁয়া আমরা যত বেশি কাজে লাগাতে পারব ততই কৃষি আমাদের দেবে সোনালি ফসলসহ নানা ফসলের সম্ভার। কৃষকদের সচেতনতা, সরকারি ও বেসরকারিভাবে তাদের সাহায্য প্রদান এবং বাংলাদেশে কৃষি নিয়ে বৈজ্ঞানিক গবেষণাই পারে আমাদের স্বপ্ন পূরণ করতে, বাংলাদেশকে একটি সুজলা-সুফলা শস্য-শ্যামলা দেশ হিসেবে পুনরায় প্রতিষ্ঠিত করতে।"
কৃষিকাজে বিজ্ঞান ,"সূচনা: বিজ্ঞান প্রতিটি ক্ষেত্রে মানুষকে দিয়েছে বিপুল শক্তি ও সাফল্য। বিজ্ঞানের আশীর্বাদ মানবজীবনকে করেছে গতিময় বিশাল এ পৃথিবীকে মানুষের হাতের মুঠোয় এনে দিয়েছে বিজ্ঞান। বিজ্ঞানের এই কল্যাণপ্রভাব বিস্তৃত হয়েছে কৃষিক্ষেত্রেও।
মানব জীবনে কৃষির গুরুত্ব: মানুষের অস্তিত্বের সাথে কৃষি সরাসরি জড়িত। মানুষের গুরুত্বপূর্ণ মৌলিক চাহিদা হলো অন্ন। আর এই অন্ন উৎপাদন সম্পর্কিত কাজই মূলত কৃষিকাজ। কৃষিকাজ মানুষের আদিমতম জীবিকা। বর্তমান যুগেও কৃষিই অর্থনীতির প্রধান ভিত্তি। কৃষিক্ষেত্রে উন্নতি ও স্বয়ংসম্পূর্ণতার ওপর বহুলাংশে নির্ভর করে দেশের সার্বিক উন্নতি

কৃষির প্রাচীন প্রেক্ষাপট: আদিমকালে মানুষ খাদ্যের জন্যে প্রধানত নির্ভর করত বন্য পশুপাখি, ফলমূল ও মাছের ওপর।সে সময় তারা খাবারের জন্যে প্রকৃতির ওপর নির্ভরশীল ছিল। প্রায়ই তারা খাদ্য সংকটে ভুগত। খাবারের অধিকার নিয়ে নিজেদের মধ্যে মারামারিও কম হতো না। কালক্রমে কৌতূহলী মানুষ নিজের প্রয়োজনেই বীজ বপন ও ফসল উৎপাদনের মাধ্যমে খাদ্য উৎপাদন করতে শেখে। এভাবেই মানব ইতিহাসে কৃষি ও কৃষক শ্রেণির আবির্ভাব ঘটে
কৃষির পূর্ব অবস্থা: কৃষকেরা গরু, ঘোড়া, মোষ ইত্যাদি গৃহপালিত পশুর সাহায্যে লাঙল দিয়ে জমি চাষ করত। আবহাওয়ার ওপর নির্ভর করত তাদের ফলনের পরিমাণ। প্রাকৃতিক দুর্যোগ ছিল কৃষির মূল বাধা। এ ছাড়া বার বার চাষের ফলে উন্নত জমির উর্বরতা হ্রাস, উন্নত বীজের অভাবে ভালো ফলন না হওয়াও ছিল বিরাট সমস্যা। এ সময় কৃষকরা পানি সেচ দিত সেঁউতি দিয়ে, ফসল কাটত কাস্তে দিয়ে, ধান মাড়াই করত পিটিয়ে, মাঠ পরিষ্কার করত কাস্তে,লাঙল, দা দিয়ে, ফসল শুকাত রোদে ছড়িয়ে দিয়ে। প্রতিটি পদ্ধতি ছিল অত্যন্ত সময় ও শ্রম সাপেক্ষ। এসব সত্ত্বেও অনেক ক্ষেত্রে কৃষকের ফসল পাওয়াটা ছিল ভাগ্যের ওপর নির্ভরশীল । 
কৃষির আধুনিকায়নে বিজ্ঞান: মাত্র ২০০ বছর আগে থেকে কৃষির আধুনিকায়নের সূচনা হয়। কৃষিক্ষেত্রে আসে উন্নতযন্ত্রপাতি ও বৈজ্ঞানিক কৃষিপদ্ধতি। বর্তমানে কাঠের লাঙলের পরিবর্তে ব্যবহৃত হচ্ছে কলের লাঙল, ট্রাক্টর, পাওয়ার টিলার ও হাইড্রোটিলার। শস্যকাটা, ঘাসকাটা ও ধান মাড়াইয়ের কাজে এখন ব্যবহৃত হচ্ছে নানা স্বয়ংক্রিয় যন্ত্রপাতি। আধুনিক যন্ত্রগুলো সরাসরি বিদ্যুৎ, পেট্রোল, ডিজেল ইত্যাদি জ্বালানির সাহায্যে চলে। ফলে কৃষিক্ষেত্রে কায়িক শ্রমের প্রয়োজন কমে এসেছে অনেকাংশেই। অতিবৃষ্টিও আজ কৃষকের ভয়ের কারণ নয়। বিজ্ঞানের কল্যাণে অনাবৃষ্টি অঞ্চলেও চাষাবাদ সম্ভব হচ্ছে। এ ছাড়া উন্নতমানের বীজ উৎপাদনের ফলে কৃষিক্ষেত্রে বিস্ময়কর অগ্রগতি সাধিত হয়েছে। বিশেষ করে কৃত্রিম উপায়ে তৈরি উচ্চ ফলনশীল বীজ উৎপাদনের সাফল্য অভাবনীয়। বিজ্ঞানের বদৌলতে বিশ্বের মরু অঞ্চলগুলোতেও চাষাবাদ করা শুরু হয়েছে। এভাবে বৈজ্ঞানিক পদ্ধতির ব্যবহার কৃষিক্ষেত্রে বৈপ্লবিক পরিবর্তন এনেছে। 

কৃষির বিভিন্ন শাখায় বিজ্ঞান: কৃষিক্ষেত্রে বিজ্ঞানের আশীর্বাদে ফসলের ক্ষেত্রগুলো আজ পরিপূর্ণ হয়ে উঠেছে। বৈজ্ঞানিক পদ্ধতিতে পরিচালিত উন্নত খামারগুলো আজ বিস্ময়কর পরিমাণে দুধ, মাংস, ডিম ইত্যাদি উৎপাদন করছে এবং বাড়তি জনসংখ্যার খাদ্যের চাহিদা মেটাচ্ছে। মৌমাছি এবং মৎস্য পালনেও বিজ্ঞান অসাধারণ উন্নতি সাধন করেছে । ভবিষ্যতে কৃষিক্ষেত্রে জিন প্রযুক্তির ব্যবহার অসম্ভবকে সম্ভব করতে পারবে বলে ধারণা করা হচ্ছে।

কৃষি ক্ষেত্রে ভবিষ্যৎ: বাংলাদেশের মাটি ও জলবায়ু কৃষিকাজের জন্যে অত্যন্ত উপযোগী। কিন্তু উন্নত বিশ্বের সাথে তাল মিলিয়ে বাংলাদেশের কৃষিতে বৈজ্ঞানিক পদ্ধতি ও প্রযুক্তিগত বিপ্লব হয়নি। তবে বর্তমানে অল্প হলেও বাংলাদেশে কৃষি নিয়ে গবেষণা চলছে এবং কিছু ক্ষেত্রে সফলতাও এসেছে। গবেষণার জন্যে বাংলাদেশে প্রতিষ্ঠিত হয়েছে বাংলাদেশ কৃষি গবেষণা কাউন্সিল, বাংলাদেশ ধান গবেষণা ইনস্টিটিউট, বাংলাদেশ পরমাণু কৃষি ইনস্টিটিউট ও মৃত্তিকা সম্পদ উন্নয়ন ইনস্টিটিউট। কিন্তু বাংলাদেশের কৃষকদের মধ্যে শতকরা ৮০ ভাগই সনাতন পদ্ধতিতে কৃষিকাজ করে চলেছে। এ অবস্থার উন্নয়নে কৃষি ক্ষেত্রে আধুনিক প্রযুক্তির ব্যবহার অত্যাবশ্যক।
উপসংহার: বিজ্ঞান আজ অসম্ভবকে সম্ভব করেছে। কৃষিজমির অভাব মেটাতে উন্নত বিশ্বে পাহাড় কেটে জঙ্গল পরিষ্কার করে কৃষিজমি তৈরি করা হচ্ছে। ফসল আবাদের প্রতিটি ক্ষেত্রে বিজ্ঞানকে ব্যবহার করে তারা বিরাট  সাফল্য লাভ করেছে। আমাদের এই সুজলা-সুফলা দেশেও বিজ্ঞানের সঠিক ব্যবহার কৃষিক্ষেত্রে এনে দিতে পারে  অভূতপূর্ব সাফল্য।"
কৃষিকাজে বিজ্ঞান ,"ভূমিকা:
বিজ্ঞানের উৎকর্ষের ধারাবাহিকতায় কৃষির বিবর্তন মানুষের জীবনযাত্রায় আমূল পরিবর্তন এনেছে। কৃষি নির্ভরশীলতা, কৃষি উৎপাদন আজ এক অনন্য মাত্রায় স্থান পেয়েছে। বিজ্ঞানের জয়জয়কারের মাঝে সনাতনী কৃষি ব্যবস্থা আবির্ভূত হয়েছে বৈজ্ঞানিক ব্যবস্থায়। এই বিবর্তনের সুফল যেমন কৃষক ভোগ করছে তেমনি সাধারণ মানুষ। যা একশ বছর আগের মানুষের কল্পনাতেও ছিল না। পৃথিবীর প্রাচীনতম পেশা কৃষিতে আধুনিক বিজ্ঞানের ছোঁয়া ফসলের সংরক্ষণ ব্যবস্থার এক বৈপ্লবিক উন্নয়ন সাধন করেছে। যা আধুনিক বিজ্ঞানের অন্যতম বিস্ময়।
কৃষির সনাতন পদ্ধতি:
কৃষি সরাসরি মানুষের অস্তিত্বের সাথে সম্পর্কিত বিষয়। আদিম সমাজ থেকে শুরু করে বর্তমান সময় পর্যন্ত কৃষির গুরুত্ব অপরিবর্তিত রয়েছে টিকে থাকার প্রয়োজনে। প্রয়োজন যেমন উদ্ভাবন করতে অনুপ্রাণিত করে তেমনি আদিম সমাজের মানুষ বেঁচে থাকার জন্য কৃষির প্রয়োজনীয় যন্ত্রপাতি তৈরি করেছে। যার মাধ্যমে তারা চাষাবাদ করত। প্রাথমিক অবস্থায় গরু, ঘোড়া, মহিষ প্রভৃতি জন্তুর সাহায্যে লাঙ্গল দিয়ে জমি চাষ করা হতো। আবহাওয়া নির্ভরশীল কৃষি ব্যবস্থার কারণে প্রচ- খরায় ও অতিবৃষ্টিতে ফসলহানির কারণে দুর্ভিক্ষ দেখা দিত। একই ফসল একই জমিতে ধারাবাহিক উৎপাদনের ফলে জমির উর্বরতা হ্রাস পেত। ভাল ও উন্নত বীজের গুণগত মান নির্ণয় করা যেত না, যে কারণে ফসলের উৎপাদন ভাল হত না। বৃষ্টির উপর একক নির্ভরশীলতার কারণে কৃষকের ফসল পাওয়াটা ভাগ্যের ব্যাপার হয়ে দাঁড়াল। সনাতন পদ্ধতিতে সংরক্ষণ ব্যবস্থার কারণে মাঠের ফসলের উপর বেঁচে থাকার নির্ভরতা ছিল। যার মাধ্যমে কৃষক ও কৃষির প্রাচীন পদ্ধতিতে হতাশার প্রতিচ্ছবি সহজেই অনুমেয়।
বিজ্ঞানভিত্তিক কৃষি ব্যবস্থা:
মানুষের খাদ্যের যোগান হয় কৃষি থেকে। আজ বিজ্ঞানের কল্যাণে কৃষিকাজের সনাতনী পদ্ধতির পরিবর্তে বিজ্ঞানভিত্তিক কৃষি ব্যবস্থার প্রবর্তন হয়েছে। অষ্টাদশ শতাব্দীর শেষ দিকে এবং উনবিংশ শতাব্দীর গোড়ার দিকে শিল্পবিপ্লবের মাধ্যমে কৃষির আধুনিকায়নের সূচনা ঘটে। তখন থেকে কৃষকেরা আধুনিক কৃষি যন্ত্রপাতির সাথে পরিচিত হয়। লাঙ্গল-জোঁয়াল, গরু-মহিষ এর পরিবর্তে কৃষকের হাতে আসে কলের লাঙ্গল, ট্রাক্টর ও পাওয়ার টিলার। সনাতনী সেচ পদ্ধতি ও প্রাকৃতিক বৃষ্টি নির্ভরতার বিপরীতে কৃষকের হাতে এসেছে গভীর ও অগভীর নলকূপের মাধ্যমে সেচ ব্যবস্থা, বিদ্যুৎ চালিত পাম্প ও কৃত্রিমভাবে বৃষ্টিপাত ঘটানোর মত যন্ত্র। উন্নতমানের বীজ উৎপাদন ও আধুনিক প্রযুক্তির মাধ্যমে এর মান নিয়ন্ত্রণসহ সঠিক বীজ নির্বাচন বিজ্ঞানের অন্যতম সাফল্য যা এখন কৃষকের হাতের নাগালে। রাসায়নিক সার আবিষ্কার ফসলের অধিক ফলনের ক্ষেত্রে এনেছে এক বৈপ্লবিক পরিবর্তন।
উন্নত বিশ্বে কৃষিকাজ:
উন্নত বিশ্বে কৃষিকাজ একটি সম্মানজনক পেশা। কৃষির সাথে সম্পৃক্তরা সমাজের বিশেষ মর্যাদায় অধিষ্ঠিত। কারণ কৃষির মাধ্যমে খাদ্যে স্বয়ংসম্পূর্ণতাই তাদেরকে উন্নত জীবনযাত্রা দিয়েছে, কমিয়েছে পরনির্ভরশীলতা। মাটির উর্বর ক্ষমতা নির্ণয় থেকে শুরু করে ফসল প্রক্রিয়াজাতকরণ পর্যন্ত সকল ক্ষেত্রে প্রযুক্তির ব্যবহার তাদের কৃষি ব্যবস্থাকে অনন্য মাত্রায় স্থান করে দিয়েছে। বর্তমানে তাদের দেশের কৃষিকাজ সম্পূর্ণভাবে প্রযুক্তি নির্ভর হওয়ায় একদিকে শ্রমশক্তি কম লাগছে, অন্যদিকে সময়ও কম অপচয় হচ্ছে। প্রযুক্তির কল্যাণে শীতপ্রধান দেশে তাপ নিয়ন্ত্রিত ঘরে শাক-সবজি ও ফলমূল উৎপাদন হচ্ছে। মরুভূমিতে বালি সরিয়ে মাটি ফেলে সেচের মাধ্যমে ফসল উৎপাদন করা হচ্ছে। কোনো কোনো উন্নত দেশে একটি মেশিনে দৈনিক ১০০ একর জমি চাষ হচ্ছে। জাপানের জমির উর্বরতা বাংলাদেশের জমির চেয়ে ৩গুণ কম হওয়া স্বত্তেও বৈজ্ঞানিক পদ্ধতি ব্যবহারের ফলে তারা বাংলাদেশের চেয়ে ৬ গুণ বেশি ফসল পায়।
অত্যাধুনিক কৃষি যন্ত্রপাতি:
বিজ্ঞান নির্ভর কৃষি ব্যবস্থার অন্যতম চমক হলো অত্যাধুনিক কৃষি যন্ত্রপাতি। যা মানুষের সময় ও শ্রম বাঁচিয়েছে বহুগুণে। এরমধ্যে কয়েকটি হলো-
মোয়ার (শস্য ছেদনকারী যন্ত্র), রূপার (ফসল কাটার যন্ত্র), বাইন্ডার (ফসল বাধার যন্ত্র), থ্রেশিং মেশিন (মাড়াই যন্ত্র), ম্যানিউর স্প্রেডার (সার বিস্তারণ যন্ত্র), ট্রাক্টর (চাষাবাদ করার যন্ত্র)।
এছাড়াও রয়েছে মাটি পরীক্ষা করা, মাটির সাথে মিলিয়ে বীজ উৎপাদন করার আধুনিক সব যন্ত্রপাতি। আর কৃষি যন্ত্রের সর্বশেষ ব্যবহার হলো আধুনিক বিজ্ঞানের বিস্ময় কম্পিউটার। এর মাধ্যমে পুঙ্খানুপুঙ্খ বিশ্লেষণ করে প্রয়োজনীয় ব্যবস্থা গ্রহণ করা যায়। তাই কৃষি এখন কম্পিউটারাইজড বিজ্ঞানের অংশ।
বাংলাদেশে কৃষি ব্যবস্থা:
বাংলাদেশ একটি কৃষিনির্ভর দেশ। এদেশের ভূমি ও জলবায়ু অন্য যেকোনো দেশের তুলনায় কৃষির জন্য অনেক বেশি উপযোগী। এখানে সব রকমের ফসল আবাদ করা যায়। কিন্তু উন্নত দেশসমূহ যেখানে প্রযুক্তির কল্যাণে প্রতিকূল আবহাওয়া সত্ত্বেও ফসল উৎপাদনে সফলতা অর্জন করেছে, বাংলাদেশের কৃষক সেখানে চেয়ে আছে বৃষ্টির পানে বলদ-জোয়াল নিয়ে। আমাদের দেশে কৃষিকাজ পেশা হিসেবে সবচেয়ে নিচুমানের পেশা মনে করা হয়। যেজন্য শিক্ষিত মহল এ পেশায় সরাসরি সংযুক্ত হয় না। আর অশিক্ষিত কৃষক যেমন জানে না বৈজ্ঞানিক পদ্ধতির চাষাবাদ তেমনি জানে না আধুনিক বৈজ্ঞানিক যন্ত্রপাতির ব্যবহার। জনসংখ্যা বৃদ্ধির কারণে কমে আসছে কৃষিজমি এবং পৃষ্ঠপোষকতার অভাবে হারিয়ে যাচ্ছে পেশাদার কৃষক। যদিও বর্তমানে বাংলাদেশে কৃষি নিয়ে গবেষণা হচ্ছে তথাপি শতকরা ৮০ ভাগ কৃষক এখনও সনাতনী পদ্ধতিতে চাষাবাদ করছে। মূলধন, শিক্ষা ও সচেতনতার অভাবে প্রচুর শ্রম দিয়েও বাংলার কৃষক কাঙ্ক্ষিত ফসল পাচ্ছে না। আর এর একমাত্র কারণ বৈজ্ঞানিক পদ্ধতিতে কৃষিকাজে পিছিয়ে থাকা।
বাংলাদেশে বিজ্ঞান ভিত্তিক কৃষি ব্যবস্থার প্রয়োজনীয়তা:
সীমিত সম্পদের মাধ্যমে অসীম চাহিদা মেটাতে হলে আধুনিক বিজ্ঞান ভিত্তিক কৃষি ব্যবস্থার বিকল্প নেই। আমাদের দেশের এই স্বল্প আবাদী জমিতে প্রায় ১৬ কোটি জনগণের খাবার উৎপাদন সনাতনী পদ্ধতিতে অসম্ভব। তাই কাঠের লাঙ্গলকে বিদায় জানাতে হবে। কৃষকের হাতে তুলে দিতে হবে বিজ্ঞানের হাতিয়ার ট্রাক্টর ও অন্যান্য যন্ত্রপাতি।
বিজ্ঞান ভিত্তিক কৃষি গবেষণায় বাংলাদেশ:
গবেষণার জন্য প্রয়োজন প্রচুর অর্থ। দরিদ্র দেশ হওয়া স্বত্ত্বেও বাংলাদেশে কৃষি নিয়ে গবেষণা হচ্ছে। যেমন- BRRI (Bangladesh Rice Research Institute), ধানের জাত নিয়ে গবেষণা করে থাকে।BINA (Bangladesh Institute of Nuclear Agriculture) এ সকল প্রতিষ্ঠান কৃষির উন্নয়নে ব্যাপকতর গবেষণা চালিয়ে যাচ্ছে। মৎস গবেষণা কেন্দ্র আছে কয়েকটি। এছাড়াও ব্যক্তিমালিকানাধীন প্রতিষ্ঠানেও কৃষি বিষয়ক গবেষণা হচ্ছে। বাংলাদেশের বিজ্ঞানীদের পাটের জীবন রহস্য উদ্ভাবন, মহিষের জীবন রহস্য উদ্ভাবন বাংলাদেশের কৃষি গবেষণার ক্ষেত্রে এক মাইলফলক।
কৃষিতে বিজ্ঞানের ক্ষতিকর প্রভাব:
বিজ্ঞানের চরম উৎকর্ষতার পাশাপাশি কৃষিতে কিছু ক্ষতিসাধন হচ্ছে বিজ্ঞানভিত্তিক কৃষিকাজের মাধ্যমে। তাই বলে বিজ্ঞানভিত্তিক কৃষি ব্যবস্থা থেকে পিছিয়ে আসার সুযোগ নেই বরং সর্বোচ্চ চেষ্টার মাধ্যমে ক্ষতিকর বিষয়গুলো এড়িয়ে চলতে হবে। যেমন:অতিরিক্ত রাসায়নিক সার ব্যবহার কৃষি জমির স্বাভাবিক উর্বরতা কমাচ্ছে যা ভবিষ্যতের জন্য ক্ষতিকর। রাসায়নিক সার ও কীটনাশক ব্যবহারের কারণে পরিবেশের ক্ষতি হচ্ছে এবং পানিতে মিশে গিয়ে মৎস সম্পদেরও ক্ষতি করছে। গ্রীষ্মপ্রধান দেশে কৃত্রিম ঘরে তাপমাত্রা নিয়ন্ত্রণ করে সবুজ শাক-সবজি চাষাবাদ গ্রিন হাউজ ইফেক্টের কারণে বায়ুম-লের তাপমাত্রা বাড়িয়ে দিচ্ছে। এসব সমস্যা একসময় বড় আকার ধারণ করে রূপ নিচ্ছে প্রাকৃতিক দুর্যোগে, যাতে ক্ষতিগ্রস্থ হচ্ছে প্রান্তিক কৃষকরা। তাই ইতিবাচক ব্যবহারই পারে অনাকাক্সিক্ষত ক্ষতি থেকে বাঁচাতে।
উপসংহার:
মানব কল্যাণে বিজ্ঞানের ব্যবহারের অন্যতম প্রকৃষ্ট উদাহরণ হলো কৃষিবিজ্ঞান। মানুষের উদ্ভাবনী শক্তি কৃষিকে আজ এক অনন্য উচ্চতায় নিয়ে এসেছে। সনাতনী পদ্ধতি থেকে কম্পিউটার এই বিবর্তনের সবচেয়ে পুরনো সাক্ষী হিসেবে কৃষি তার আদিম নামেই পরিচিত। স্বল্প জায়গায় অধিক ফসলের প্রয়োজনীয়তা তাই কৃষিকে নিয়ে গেছে বিজ্ঞানীর ল্যাবরোটরিতে। যেখানে উন্নয়ন হয়েছে কৃষি ও কৃষকের পরিবর্তন হয়েছে পদ্ধতির। উঠে এসেছে আধুনিক সব ব্যবস্থাপত্র যার মাধ্যমে কৃষি ব্যবস্থায় এসেছে বৈপ্লবিক পরিবর্তন। যে পরিবর্তনের সুফল পাচ্ছে সমগ্র পৃথিবীর মানুষ।"
কৃষিকাজে বিজ্ঞান ,"ভূমিকা:
মানবজীবন প্রতিনিয়ত পরিবর্তনশীল; সেই সঙ্গে পরিবর্তনশীল তার নির্মিত সভ্যতা। আজ থেকে একশ বছর আগে সভ্যতা কেমন ছিল আর বর্তমান সময়ে সভ্যতা কোন জায়গায় এসে পৌছেছে তা ভাবতেই অবাক লাগে। সভ্যতার এই ক্রম পরিবর্তনে সবচেয়ে বড় ভূমিকা পালন করেছে বিজ্ঞান। বর্তমান বিশ্বে মানুষের এই যে অগ্রযাত্রা তা বিজ্ঞানের আবিষ্কারের ওপর ভিত্তি করেই রচিত হয়েছে। বিজ্ঞান মানুষকে গতিশীল করেছে এবং সভ্যতার অগ্রযাত্রাকে করেছে ত্বরান্বিত। প্রকৃতিকে শাসনের মতাে শক্তিশালী কর্মকাণ্ড মানুষ বিজ্ঞানের হাত ধরে সম্ভবপর করে তুলেছে। আর বর্তমানে কৃষিতে বৈপ্লবিক পরিবর্তনের সূত্রও বিজ্ঞান আবিষ্কার করেছে ।

মানবসভ্যতা ও কৃষি:
মানুষের সভ্যতার ইতিহাস অত্যন্ত পুরােনাে। তবে সেই সভ্যতার প্রথম প্রতিষ্ঠা হয়েছিল কৃষির হাত
ধরে । মানুষ শিকারের বিকল্প হিসেবে কৃষিকে বেছে নিয়ে তার জীবনকে সুস্থির করেছিল। তাই এটি মানুষের আদিমতম জীবিকার একটি উপায়ও বটে। সভ্যতার ইতিহাসকে পর্যালােচনা করে দেখা যায় যে কৃষিতে যে দেশ যত তাড়াতাড়ি অগ্রগতি সাধন করতে পেরেছে সে দেশ তত তাড়াতাড়ি সভ্যতার উপরের সিড়িকে অতিক্রম করেছে। এ থেকে আমরা উপলব্ধি করতে পারি যে, কৃষির উন্নতিতেই সমাজ, দেশ ও সভ্যতার ক্রমন্নোতি সম্ভব।

প্রাচীন যুগের কৃষি:
প্রাচীন যুগের পৃথিবী মানুষের জন্য খুব সুখকর ছিল না। পদে পদে তাদের জন্য বিপদ অপেক্ষা করত এবং ভয়াবহ সব বন্য জীবজন্তুর সঙ্গে তাদের লড়তে হতাে। এ অবস্থায় হঠাৎ তার হাতে কৃষিকাজের সূত্র আবিষ্কৃত হয়। প্রাথমিক অবস্থায় মানুষ নিজেই লাঙলের ভার বহন করত। কিন্তু তৎপরবর্তীকালে গরু, ঘােড়া ও মহিষের সাহায্যে জমি চাষের প্রচলন করেছিল। কিন্তু প্রকৃতির কাছে মানুষ ছিল ভীষণ অসহায়। বন্যা, খরা, ঝড়, অতিবৃষ্টি, অনাবৃষ্টিতে ফসলের জমিতে কী করণীয় তা তারা জানত না। একই জমিতে একইভাবে তারা ফসল ফলানাের চেষ্টা করত; ফলে জমির উর্বরতা শক্তি কয়ে কাঙ্ক্ষিত ফসল হতাে না। এছাড়া বীজ সম্পর্কেও তাদের বিশদ কোনাে জ্ঞান ছিল না। তাই প্রাচীন কৃষির ইতিহাস খুব সুখকর ছিল না বলেই মনে হয়।
মধ্যযুগের কৃষি:
মধ্যযুগে মানুষ চাকা আবিষ্কার করে বহুদূর এগিয়ে যায়। এ আবিষ্কার কৃষিতেও ব্যাপক উন্নতি সাধন করে। সমগ্র পৃথিবীর পাশাপাশি ভারতীয় উপমহাদেশেও কৃষি মানুষের জীবিকার প্রধানতম বিষয় হয়ে দেখা দেয়। উন্নত ফসল ফলানাের জন্য মানুষ নানাবিধ পরিকল্পনা করতে থাকে। বনজঙ্গল কেটে নগর পত্তনের পাশাপাশি মানুষ কৃষি জমিও বৃদ্ধি করতে থাকে। নদী তীরবর্তী অঞ্চলসমূহে পলিযুক্ত মাটিতে কৃষি কাজ করে ব্যাপক সাফল্য পায়। বাংলা সাহিত্যের মধ্যযুগে যে মঙ্গলকাব্যসমূহ লেখা হয়েছে তাতে কৃষিকাজের নানারকম প্রয়ােগ ও উদ্ভাবন সম্পর্কে তথ্য দেয়া হয়েছে। সে সমস্ত তথ্য থেকে ধারণা করা যায় মধ্যযুগের পৃথিবীতে কৃষি তার প্রসার ভালােভাবেই শুরু করেছিল।

আধুনিক কালের কৃষি:
অষ্টাদশ শতাব্দীর শেষ দিকে এবং উনবিংশ শতাব্দীর গােড়ার দিকে বেঁনেসাস তথা শিল্পবিপ্লবের
মাধ্যমে কৃষি বিস্তৃত উন্নতি সাধন করে। কৃষিক্ষেত্রে কৃষক উন্নত যন্ত্রপাতি, বীজ, সার প্রভৃতির সঙ্গে পরিচিত হয়। কাঠের লাঙলের পরিবর্তে যন্ত্র দ্বারা চাষ শুরু হয়। সেচ ও বন্যা নিয়ন্ত্রণের নানা পদ্ধতি আবিষ্কৃত হয়। খরায় ফসল ফলানাের পদ্ধতি সম্পর্কে কৃষকরা অবগত হয়। বিদ্যুৎচালিত পাম্পের সাহায্যে সেচ দেয়ার ফলে শুকনাে মাটিতেও সবুজ ফসল হেসে ওঠে। উন্নত বীজ, রাসায়নিক সার, আবহাওয়ার পূর্বাভাস, মাটির পরীক্ষানিরীক্ষা করে কৃষক এখন মাটিতে ফসল ফলায়। ফলে বড় ধরনের প্রাকৃতিক বিপর্যয় ব্যতিরেকে ফসল ফলানােতে তেমন কোনাে সমস্যায় পড়তে হয় না।

উন্নত দেশের কৃষি:
বিজ্ঞানের অভিঘাতে ভর করে উন্নত দেশগুলােতে কৃষি কাজ পরিচালিত হচ্ছে। বীজবপন থেকে শুরু করে। ফসল ঘরে তােলা পর্যন্ত প্রতিটি ক্ষেত্রেই তারা যন্ত্রের দ্বারস্থ হচ্ছে। বিভিন্ন ধরনের কৃষিযন্ত্র যেমন– মােয়ার (শস্য ছেদনকারী যন্ত্র), রপার (শস্য কাটার যন্ত্র), বাইন্ডার (শস্য বাধাই করার যন্ত্র), থ্রেশিং মেসিন (মাড়াই যন্ত্র), ম্যানিউর স্পেড়ার (সার বিস্তারণ যন্ত্র) উন্নত দেশের কৃষিক্ষেত্রে ব্যবহার করা হচ্ছে। ফিলিপাইন, চীন, কানাডা ও অস্ট্রেলিয়ায় আধুনিক যন্ত্রপাতি দিয়ে উৎপাদন বহুগুণে বৃদ্ধি করা সম্ভব হচ্ছে। জাপানের জমির উর্বরতা অনেক কম, কিন্তু তারা উন্নত প্রযুক্তি ব্যবহার করে কৃষিক্ষেত্রে অভূতপূর্ব সাফল্য অর্জন করেছে ।

বাংলাদেশের কৃষি:
বাংলাদেশের কৃষিতে আধুনিক বিজ্ঞানের ছোঁয়া খুব বেশিদিন আগে লাগেনি। এক দশক আগেও লাঙলের
সাহায্যে এদেশের কৃষক হাল চাষ করত। এখনাে কিছু কিছু স্থানে এ দৃশ্য পরিলক্ষিত হবে। তবে এ কথা সত্যি যে মাঠের কৃষিতে বিজ্ঞানের খানিকটা শ্লথ গতি হলেও এদেশের গবেষণাগারে কৃষি সম্পর্কিত বিস্তর গবেষণা হচ্ছে। ইতােমধ্যে বাংলাদেশ কৃষি গবেষণা ইনস্টিটিউট, বাংলাদেশ ধান গবেষণা ইনস্টিটিউট, বাংলাদেশ ইক্ষু গবেষণা ইনস্টিটিউট ও বাংলাদেশ ফল গবেষণা ইনস্টিটিউট বেশ কিছু উন্নতজাতের ফল ও ফসল উদ্ভাবন করেছে, যা মাঠ পর্যায়ে এসে বেশ সাফল্য পেয়েছে।

বিজ্ঞানসম্মত কৃষির বাস্তবিক গুরুত্ব:
আমাদের দেশের প্রেক্ষাপটে কৃষির বাস্তবিক গুরুত্ব অনেকখানি। তবে পুরােনাে পদ্ধতির চাষাবাদে এখন আর সাফল্য লাভ করা সম্ভব নয়। এখন প্রয়ােজন অত্যাধুনিক বৈজ্ঞানিক পদ্ধতিতে চাষাবাদ। উন্নত বিশ্বের মতাে ছােটো জায়গায় অধিক ফসল ফলানাের কৌশল আমাদেরও আয়ত্ত করতে হবে। তবেই কৃষক ও কৃষির সমন্বিত সাফল্য
আসবে।

বৈজ্ঞানিক কৃষি ও অর্থনীতি:
বিজ্ঞানভিত্তিক কৃষিকাজের ফলে অর্থনীতিতে বড় পরিবর্তন সাধিত হওয়া সম্ভব। অত্যন্ত আনন্দের
বিষয় এই যে আমরা এখন খাদ্যে স্বয়ংসম্পূর্ণ হয়েছি। কিছু কিছু ফসল আমরা বাইরেও রপ্তানি করতে সমর্থ হচ্ছি। জীবন রহস্য আবিষ্কারের ফলে পাটের সােনালি দিন আবার আমাদের মধ্যে আসতে শুরু করেছে। বহু আগে থেকেই আমরা বিভিন্ন দেশে চা রপ্তানি করে থাকি। সুতরাং সর্বাধুনিক বিজ্ঞানভিত্তিক চাষাবাদের ফলে আমাদের পক্ষে এ সাফল্যকে আরও বড় পর্যায়ে নিয়ে যাওয়া সম্ভব।

উপসংহার:
আমাদের সবুজ ও শস্যসমৃদ্ধ এ দেশে কৃষিক্ষেত্রে বিজ্ঞানের জাদুর ছোঁয়ায় অভাবনীয় সাফল্য অর্জন করা সম্ভব। বিজ্ঞানকে আমরা যত কাজে লাগাতে পারব ততই আমাদের কৃষিতে অপার সম্ভাবনা সৃষ্টি হবে। তাই সরকারি ও বেসরকারি উভয় পর্যায় থেকেই বিজ্ঞানভিত্তিক চাষাবাদে কৃষককে উৎসাহিত ও সহযােগিতা করা আমাদের একান্ত কর্তব্য।"
কৃষিকাজে বিজ্ঞান ,"ভূমিকাঃ
কৃষি অর্থনীতি উন্নয়নের বিজ্ঞান অর্থনীতিতে একটি গুরুত্বপূর্ণ ভূমিকা পালন করে। কারণ কৃষি উদ্বৃত্তের ক্রমাগত স্তর প্রযুক্তিগত এবং বাণিজ্যিক বৃদ্ধির অন্যতম উৎস। কৃষিকাজে বিজ্ঞান ও প্রযুক্তির ব্যাপক ব্যবহারের ফলে বাংলাদেশের অর্থনীতি দিন দিন মজবুত হচ্ছে। বাংলাদেশ সামনের দিকে এগিয়ে যাচ্ছে। বাংলাদেশের এই অগ্রগতিকে টেকসই করতে প্রয়োজন কৃষি সংক্রান্ত বিজ্ঞান ও প্রযুক্তির ব্যবহারকে সহজলভ্য করা। কৃষি বিজ্ঞান হল কৃষিক্ষেত্রের সাথে জড়িত অনুশীলনের অধ্যয়ন।  কৃষি বিজ্ঞান এবং কৃষি, একে অপরের সাথে সম্পর্কিত হলেও, মূলত একে অপরের থেকে খুব আলাদা। কৃষি হল মানুষের ব্যবহারের জন্য গাছপালা, ফল ও সবজি উৎপাদনের শিল্প। অন্যদিকে কৃষি বিজ্ঞান সেচ ব্যবস্থাপনা, কীটপতঙ্গ নিয়ন্ত্রণ ইত্যাদির মতো উৎপাদন কৌশলগুলিতে গবেষণা, উন্নতি এবং উন্নয়ন নিয়ে কাজ করে। এতে কৃষি পণ্যের গুণমান এবং পরিমাণের উন্নতির জন্য প্রয়োজনীয় প্রক্রিয়াগুলি অন্তর্ভুক্ত রয়েছে।

কৃষি বিজ্ঞানঃ
কৃষি বিজ্ঞান কৃষি কাজের প্রাথমিক পণ্যগুলিকে সমাপ্ত, ব্যবহার-প্রস্তুত পণ্যে রূপান্তর করার সাথে সম্পর্কিত। কৃষি বিজ্ঞান ফসলের উৎপাদনশীলতাকে বাধাগ্রস্তকারী প্রতিকূল কারণগুলির প্রতিরোধ এবং সংশোধনেও জড়িত। স্থানীয় এলাকার সাথে এর দৃঢ় সম্পর্কের কারণে এটিকে স্থানীয় বিজ্ঞান হিসাবে উল্লেখ করা হয়েছে।  এটি প্রায়শই ইকো-অঞ্চলের সাথে সম্পর্কিত একটি বিজ্ঞান হিসাবে বিবেচিত হয়। কারণ এটি মূলত একটি নির্দিষ্ট এলাকার জলবায়ু এবং মাটির বৈশিষ্ট্যের উপর নির্ভর করে। এই কারণগুলি এক জায়গা থেকে অন্য জায়গায় ব্যাপকভাবে পরিবর্তিত হয়। অনেক লোকের অভিমত যে কৃষি বিজ্ঞান স্থানীয় আবহাওয়া এবং স্থানীয় মাটির বৈশিষ্ট্যের উপর নির্ভর করে, তাই নির্দিষ্ট ফসল স্থানীয়ভাবে অধ্যয়ন করা প্রয়োজন।
কৃষি খাতের প্রবৃদ্ধি ও উন্নয়নঃ
বাংলাদেশ মূলত কৃষি খাতের উপর নির্ভরশীল একটি দেশ। এছাড়াও কৃষি এদেশের মানুষের শুধু জীবিকা নির্বাহের মাধ্যম নয়, বরং তাদের জীবন যাপনের একটি উপায়। তাছাড়া গোটা জাতি খাদ্যের জন্য কৃষির ওপর নির্ভরশীল হওয়ায় সরকার কৃষি খাতের উন্নয়নে নিরন্তর প্রচেষ্টা চালিয়ে যাচ্ছে। হাজার হাজার বছর ধরে আমরা কৃষি চর্চা করছি কিন্তু তবুও এটি দীর্ঘকাল ধরে অনুন্নত ছিল। স্বাধীনতার পর আমরা আমাদের খাদ্য চাহিদা মেটাতে অন্যান্য দেশ থেকে খাদ্যশস্য আমদানি শুরু করি। কিন্তু সবুজ বিপ্লবের পর আমরা খাদ্যে স্বয়ংসম্পূর্ণ হয়ে উঠি এবং আমাদের উদ্বৃত্ত অন্যান্য দেশে রপ্তানি শুরু করি। আগে আমরা খাদ্যশস্য চাষের জন্য বর্ষার ওপর সম্পূর্ণভাবে নির্ভর করতাম কিন্তু এখন আমরা বাঁধ, খাল, নলকূপ, পাম্প সেট নির্মাণ করেছি। আমাদের কাছে এখন সার, কীটনাশক এবং বীজের আরও ভাল বৈচিত্র্য রয়েছে, যা আমাদের পুরানো সময়ে আমরা যা উৎপাদন করেছি তার তুলনায় আরও বেশি খাদ্য বাড়াতে সাহায্য করে। প্রযুক্তির উন্নতির সাথে সাথে উন্নত যন্ত্রপাতি, উন্নত সেচ সুবিধা এবং কৃষির বিশেষ জ্ঞানের উন্নতি হতে থাকে। অধিকন্তু আমাদের কৃষি খাত অনেক দেশের তুলনায় শক্তিশালী হয়েছে এবং আমরা অনেক খাদ্যশস্যের বৃহত্তম রপ্তানিকারক।
কৃষি কাজে প্রযুক্তির ব্যবহারঃ
কৃষি বিজ্ঞান, খাদ্য এবং ফাইবার উৎপাদন এবং প্রক্রিয়াকরণের সাথে সম্পর্কিত বিজ্ঞান।  এর মধ্যে রয়েছে মাটি চাষের প্রযুক্তি, শস্য চাষ ও ফসল কাটা, পশু উৎপাদন, এবং মানুষের ব্যবহার ও ব্যবহারের জন্য উদ্ভিদ ও প্রাণীজ পণ্যের প্রক্রিয়াকরণ। প্রযুক্তি এবং আইওটি অনেক দিক থেকে কৃষিকে রূপান্তরিত করার সম্ভাবনা রাখে। যথা- আইটি  কৃষিকে উন্নত করতে পারে এমন পাঁচটি উপায় রয়েছে: ডেটা, টন ডেটা, স্মার্ট এগ্রিকালচার সেন্সর দ্বারা সংগৃহীত, যেমন  আবহাওয়া পরিস্থিতি, মাটির গুণমান, ফসলের বৃদ্ধির অগ্রগতি বা গবাদি পশুর স্বাস্থ্য।
GMOS হল প্রযুক্তির ব্যবহার। যখন একটি নির্দিষ্ট উদ্ভিদ বা প্রাণী থাকে, ব্যবহারকারীর প্রয়োজনে জেনেটিকালি পরিবর্তিত হয়। জেনেটিকালি পরিবর্তিত খাবার সাধারণত বেশি উপাদান এবং বড় আকার দিয়ে তৈরি করা হয়। GMOS-এর উদাহরণ হল ভুট্টা, সয়া, ক্যানোলা এবং সুগার বিট।

বৈজ্ঞানিক জ্ঞান জিএমওএস ব্যবহার করে কৃষিতে অনুশীলনের বিকাশকে প্রভাবিত করেছে। GMOS হল প্রযুক্তির ব্যবহার যখন একটি নির্দিষ্ট উদ্ভিদ বা প্রাণী থাকে, ব্যবহারকারীর প্রয়োজনে জেনেটিকালি পরিবর্তিত হয়। ভুট্টার মতো খাবার এখন জেনেটিক্যালি পরিবর্তিত হয়ে বড় হতে পারে, বেশি প্রোটিন থাকে।
কৃষি কাজে বিজ্ঞানের অগ্রযাত্রা:
একবিংশ শতাব্দীর সূচনালগ্নে বিশ্ব ও বিশ্ববাসীর কোনাে কাজেই বিজ্ঞানের অনুপস্থিতি নেই। বিজ্ঞানের জয়যাত্রা আজ সর্বত্র অব্যাহত। বিজ্ঞানের বদৌলতে অন্ধকার ধরণী আজ আলোকিত। জগৎ ও জীবনের কর্মপ্রবাহের প্রতিটি স্তরে বিজ্ঞান তার অবদানের স্বাক্ষর বহন করে চলেছে। কৃষিবিজ্ঞানীরা বর্তমান শতাব্দীতে কৃষিকাজে বিজ্ঞানের ব্যবহারকে সাফল্যজনক পর্যায়ে নিয়ে এসেছেন। অল্প জমিতে অধিক ফসল উৎপাদনের প্রয়াসে নিবিড় চাষের জন্যে যান্ত্রিক সরঞ্জামের আবিষ্কার কৃষিক্ষেত্রে বিপ্লবের সূচনা করেছে। ট্রাক্টর ও পাওয়ার-টিলারের সঙ্গে আরও নানা ধরনের যান্ত্রিক সরঞ্জাম ও যন্ত্রপাতির আবিষ্কার মানুষ ও পশুশ্রমকে মুক্তি দিয়েছে।
গােবর সার, কম্পােস্ট সার ও সবুজ সারের স্থলে রাসায়নিক সার; যেমন- ইউরিয়া, টিএসপি, এসএসপি ইত্যাদির আবিষ্কারের ফলে একর প্রতি উৎপাদন দ্বিগুণের ওপরে চলে গেছে। একই সঙ্গে উল্লেখ করা যায়, বিভিন্ন ফসলের ক্ষেত্রে উচ্চ ফলনশীল বীজ আবিষ্কারের কথা। ফিলিপাইনের আন্তর্জাতিক ধান গবেষণা কেন্দ্রে ইরি ধান আবিস্কৃত হয়। ফলনশীল ধান আবিষ্কার করে এদেশের কৃষিক্ষেত্রে বৈপ্লবিক পরিবর্তন সাধন করে। কৃষিকাজে বিজ্ঞানের প্রয়ােগজনিত সাফল্য শুধু ধান ও গমের ক্ষেত্রেই সীমাবদ্ধ নয়। বিজ্ঞানের এ সাফল্য প্রায় সকল ফসলের ক্ষেত্রে প্রযোজ্য। কৃষিকাজে বিজ্ঞানের প্রয়ােগের মাধ্যমে পােকা-মাকড় দমন ও নির্মূল করার ক্ষেত্রে বিজ্ঞানের প্রয়ােগ ঘটেছে অন্য সকল ক্ষেত্রের মতােই। নানা ধরনের পােকার আক্রমণ থেকে শস্যকে রক্ষার জন্যে ইনসেকটিসাইড বা পােকা দমনকারী রাসায়নিক দ্রব্য আবিস্কৃত হয়েছে। এর মধ্যে এড্রিন, ডায়াজিন, ক্লোর ছাড়াও রয়েছে অনেক পােকা ধ্বংসকারী ওষুধ।
উন্নত দেশসমূহের মতাে আমরাও বৈজ্ঞানিক পদ্ধতিতে অধিক উৎপাদন করে আমাদের খাদ্য সমস্যার সমাধান করতে পারি। বলতে গেলে মানুষের মৌলিক চাহিদার সবটাই যােগান দেয় কৃষি। তাই কৃষিকে অবহেলা করে বেঁচে থাকা যেমন সম্ভব নয়, তেমনি দেশ ও জাতির সামগ্রিক কল্যাণসাধনও অসম্ভব। আশার কথা, এদিকে লক্ষ রেখেই সরকার কৃষিক্ষেত্রে আধুনিক প্রযুক্তির ব্যবহারে সচেতন হয়ে উঠছে। কৃষিব্যবস্থার সামগ্রিক কল্যাণের স্বার্থে এদেশে কৃষি বিশ্ববিদ্যালয়, কৃষি কলেজ প্রতিষ্ঠা করা হয়েছে।

বাংলাদেশে কৃষির ইতিবাচক ও নেতিবাচক প্রভাবঃ
আমরা যে খাবার খাই তা কৃষিকাজ এবং বাংলাদেশের কৃষকদের উপহার। তারা তাদের ঘাম ঝরিয়ে আমাদের এই খাবার সরবরাহ করে। এছাড়া কৃষি খাত দেশের মোট দেশজ উৎপাদন (জিডিপি) এবং জাতীয় আয়ের অন্যতম প্রধান অবদানকারী। কৃষি কাজের জন্য একটি বৃহৎ শ্রমশক্তি এবং মোট নিযুক্ত লোকের প্রায় ৮০% কর্মচারী প্রয়োজন। তাছাড়া আমাদের মোট রপ্তানির প্রায় ৭০% কৃষি পণ্য। আমাদের প্রধান রপ্তানি পণ্য হল চা, তুলা, বস্ত্র, তামাক, চিনি, পাটজাত দ্রব্য, মসলা, চাল এবং অন্যান্য অনেক পণ্য।

কৃষি কাজ অর্থনীতি ও জনগণের জন্য খুবই উপকারী হলেও এর কিছু নেতিবাচক প্রভাবও রয়েছে। এই প্রভাবগুলো পরিবেশের জন্য ক্ষতিকর। বন উজাড় হল কৃষির প্রথম নেতিবাচক প্রভাব। কারণ অনেক বন কেটে কৃষি জমিতে পরিণত করা হয়েছে। এছাড়াও, সেচের জন্য নদীর পানি ব্যবহারের ফলে অনেক ছোট নদী ও পুকুর শুকিয়ে যায় যা প্রাকৃতিক আবাসস্থলকে ব্যাহত করে। অধিকন্তু কৃষি কাজে ব্যবহার করা বেশিরভাগ রাসায়নিক সার এবং কীটনাশক জমির পাশাপাশি কাছাকাছি জলাশয়গুলিকে দূষিত করে।  শেষ পর্যন্ত এটি মাটির উপরের ক্ষয় এবং ভূগর্ভস্থ পানির দূষণের দিকে পরিচালিত করে। কৃষি সমাজকে অনেক কিছু দিয়েছে। তবে এর নিজস্ব সুবিধা এবং অসুবিধা রয়েছে যা আমরা উপেক্ষা করতে পারি না। তদুপরি সরকার কৃষির প্রবৃদ্ধি ও উন্নয়নে সর্বাত্মক সহায়তা করছে। তবুও কৃষির নেতিবাচক প্রভাবগুলির জন্য কিছু করা দরকার।

আমাদের দেশে কৃষি ও কৃষকঃ
বাংলাদেশের উন্নয়ন এবং অর্থনৈতিক উন্নতির জন্য যে কোনো পরিকল্পনার সবচেয়ে গুরুত্বপূর্ণ বিষয় হল একজন ক্ষুধার্ত, অসন্তুষ্ট মানুষকে সুখী, সুস্বাস্থ্যের মানুষে পরিণত করা।  খাদ্য আমদানির মাধ্যমে বা ঘরে উৎপাদনের মাধ্যমে পাওয়া যেতে পারে।

বাংলাদেশকে তার নিজের খাদ্য তৈরি করতে হবে। তাই কৃষি উন্নতির জন্য পরিশ্রম করে আমাদের আরও খাদ্য বাড়াতে হবে। বৈজ্ঞানিকভাবে অন্যান্য পদ্ধতি রয়েছে। রসায়নবিদ, জীববিজ্ঞানী, প্রকৌশলী এমনকি পদার্থবিদদেরও বিজ্ঞানকে বৃহৎ আকারের উৎপাদনে প্রয়োগ করার ক্ষেত্রে একটি মহান ভূমিকা পালন করতে হবে এবং তাদের অবশ্যই পরীক্ষা-নিরীক্ষা ও গবেষণা চালিয়ে যাওয়ার উপযুক্ত সুযোগ দিতে হবে।
মাটির উর্বরতা বৃদ্ধি, প্রতি একরে ফসলের উচ্চ ফলন নিশ্চিত করার জন্য প্রথম পদক্ষেপ নিতে হবে।  আগের দিনে কৃষকরা গোবরের মতো সহজলভ্য সারের উপর নির্ভর করত। তাকে অবশ্যই বুঝতে শেখানো উচিত যে রাসায়নিক সার জমির উৎপাদনশীলতাকে অনেকাংশে উন্নত করতে পারে। জৈব ও অজৈব সারের অনুপাত মাটির প্রকৃতির উপর নির্ভর করে।

আমাদের দেশের অর্থনীতি কৃষিনির্ভর। দেশের শতকরা ৮০ ভাগ লােকই কৃষিজীবী। কিন্তু দুঃখের বিষয় এই যে, উন্নত দেশগুলােতে কৃষিকাজের সঙ্গে বিজ্ঞান ও প্রযুক্তির ঘনিষ্ঠ সম্পর্ক গড়ে উঠলেও আমাদের দেশে এ ব্যাপারে তেমন কোনাে অগ্রগতি সাধিত হয়নি। এখনও প্রাচীন আমলের মতাে কৃষকেরা কৃষিকাজের জন্যে জীর্ণ-শীর্ণ গরু আর লাঙল ব্যবহার করছে। কৃষকদের অবস্থাও শােচনীয়। কৃষি কাজের জন্যে তারা প্রয়ােজনীয় মূলধন যােগাতে পারে না। তারা নিরক্ষর তাই উন্নত ও আধুনিক কৃষিব্যবস্থা প্রবর্তনের উপযােগী জ্ঞান ও অর্থ তাদের নেই। ফলে আমাদের কৃষিব্যবস্থা ক্রমবর্ধমান জনসংখ্যার সঙ্গে সংগতি রাখতে ব্যর্থ হচ্ছে। বিবর্তনের সিঁড়ি বেয়ে গােটা বিশ্ব আজ অপ্রতিহত গতিতে ধেয়ে চলেছে উন্নয়নের স্বর্ণ-শিখরের পানে। দিনবদলের পালায় বাংলার কৃষক আর কৃষি আজও সেই তিমিরেই ঘুরপাক খাচ্ছে। যুগ-তরঙ্গ তাদের মাঝে কোনাে আলােড়ন সৃষ্টি করতে পারেনি। তাই আজও বাংলার কৃষক প্রকৃতির খেয়াল-খুশির খেলনা হয়ে ধুকে ধুকে মরছে।। রবীন্দ্রনাথ ঠাকুর হতভাগ্য কৃষকদের ইতিবৃত্তে বলেছেন, “ওই যে দাড়ায় নত শির মূক সবে, ম্লানমুখে লেখা শুধু শত শতাব্দীর বেদনার করুণ কাহিনি, স্কন্ধে যত চাপ তার বহি চলে মন্থরগতি যতক্ষণ থাকে প্রাণ তার।’

উন্নত বিশ্বে কৃষিঃ
উন্নত দেশগুলাের কৃষি ব্যবস্থা সম্পূর্ণ বিজ্ঞাননির্ভর। জমিতে বীজ বপন থেকে শুরু করে ঘরে ফসল তােলা পর্যন্ত সমস্ত কাজেই রয়েছে বিজ্ঞান ও প্রযুক্তির ব্যবহার। বিভিন্ন ধরনের আধুনিক যন্ত্রপাতি যেমন মােয়ার (শস্য ছেদনকারী যন্ত্র), রপার (ফসল কাটার যন্ত্র), বাইন্ডার (ফসল বাঁধার যন্ত্র), থ্রেশিং মেশিন (মাড়াই যন্ত্র), ফিড গ্রাইন্ডার (পেষক যন্ত্র), ম্যানিউর স্পেডার (সার বিস্তারণ যন্ত্র), মিল্কার (বৈদ্যুতিক দহন যন্ত্র) ইত্যাদি উন্নত দেশগুলাের কৃষিক্ষেত্রে অত্যন্ত জনপ্রিয়। মার্কিন যুক্তরাষ্ট্র, কানাডা, অস্ট্রেলিয়া, রাশিয়া প্রভৃতি দেশের খামারে ট্রাক্টরের মাধ্যমে একদিনে ১০০ একর পর্যন্ত জমি চাষ করা সম্ভব হয়। একই ট্রাক্টর আবার একসঙ্গে ফসল কাটার যন্ত্র হিসেবেও কাজ করে। এশিয়ার দেশগুলোর মধ্যে চীন, জাপান, ফিলিপাইন, ভিয়েতনাম, থাইল্যান্ড প্রভৃতি দেশও কৃষি ব্যবস্থাকে সম্পূর্ণ প্রযুক্তিনির্ভর করে গড়ে তুলেছে।

উপসংহারঃ
কৃষি ছাড়া মানব সভ্যতা কল্পনা করা যায় না। কৃষিকাজে বিজ্ঞান ও প্রযুক্তির ব্যাপক ব্যবহারের ফলে বাংলাদেশের অর্থনীতি দিন দিন মজবুত হচ্ছে। বাংলাদেশ সামনের দিকে এগিয়ে যাচ্ছে। কৃষির উন্নতির উপরেই বাংলাদেশের অর্থনৈতিক উন্নতি অনেকাংশে নির্ভরশীল। তাই কৃষি-বিজ্ঞান ও কৃষি-প্রযুক্তি বিষয়ক গবেষণার কোনাে বিকল্প নেই। এটা অত্যন্ত আশার কথা যে, বাংলাদেশের কৃষি গবেষণা ইতিমধ্যে বহু নতুন নতুন উচ্চ ফলনশীল ফসল উদ্ভাবন করেছে, বহু কৃষিবান্ধব প্রযুক্তি আবিষ্কার করেছে।
"
কৃষিকাজে বিজ্ঞান ,"ভূমিকা:
কৃষিকাজ হলো আমাদের সমাজের প্রধান ভিত্তি স্বরূপ। মাথার ওপর কৃষিকাজের ছাউনি থাকার ফলেই আমরা দুবেলা পেট ভরে খেয়ে পড়ে অন্য চিন্তার অবকাশ পাই। সে কারণে সেই সুপ্রাচীন কাল থেকে আমাদের সমাজে কৃষিকাজের গুরুত্ব সর্বাধিক। অতীত কাল থেকেই কিভাবে কৃষিকে উন্নত করে সহজে অধিক ফলন লাভ করা যায় সে বিষয়ে মানুষ নিরন্তর প্রচেষ্টা চালিয়ে এসেছে।

কৃষিকাজে বিজ্ঞান প্রবন্ধ রচনা [PDF]
Written by রাকেশ রাউতin রচনা
দৈনন্দিন জীবনে আমরা যা কিছু করি সব কিছুতেই বিজ্ঞানের বিশেষ অবদান রয়েছে।আমাদের কৃষি নির্ভর দেশে কৃষি কাজে বিজ্ঞানের অবদানও অপরিসীম।চাষের কঠোর পরিশ্রমের কাজ গুলিকে বিজ্ঞান অনেক সহজ সরল করে দিয়েছে।উন্নত মানের বীজ,সার,কীটনাশক,কিভাবে আমাদের দেশের কৃষি ক্ষেত্রে আমূল পরিবর্তন নিয়ে এসেছে তা নিয়েই আজকের উপস্থাপন কৃষিকাজে বিজ্ঞান প্রবন্ধ রচনা।

কৃষিকাজে বিজ্ঞান প্রবন্ধ রচনা বৈশিষ্ট্য চিত্র
সূচি তালিকা
ভূমিকা:
বিজ্ঞান ও প্রযুক্তি:
প্রাগৈতিহাসিক কৃষিকাজ:
কৃষিকাজে বিজ্ঞানের প্রবেশ:
কৃষিকাজে বিজ্ঞানের বিবর্তন:
আধুনিক যুগের কৃষিকাজ ও বিজ্ঞান:
কৃষিকাজে বৈজ্ঞানিক প্রযুক্তি প্রয়োগ:
কৃষি ও বিজ্ঞান গবেষণা:
কৃষিতে বিজ্ঞান ও অপপ্রয়োগ:
উপসংহার:

ভূমিকা:
কৃষিকাজ হলো আমাদের সমাজের প্রধান ভিত্তি স্বরূপ। মাথার ওপর কৃষিকাজের ছাউনি থাকার ফলেই আমরা দুবেলা পেট ভরে খেয়ে পড়ে অন্য চিন্তার অবকাশ পাই। সে কারণে সেই সুপ্রাচীন কাল থেকে আমাদের সমাজে কৃষিকাজের গুরুত্ব সর্বাধিক। অতীত কাল থেকেই কিভাবে কৃষিকে উন্নত করে সহজে অধিক ফলন লাভ করা যায় সে বিষয়ে মানুষ নিরন্তর প্রচেষ্টা চালিয়ে এসেছে।


সময় যত এগিয়েছে, বিশ্বের জনসংখ্যা যত বেড়েছে, ততোই বেড়েছে কৃষিতে অধিক ফলনের প্রয়োজনীয়তা। কৃষি মানুষের প্রাথমিক চাহিদা মেটায়। পৃথিবীর মানুষের এই প্রাথমিক চাহিদা মেটানোর তাগিদে কৃষির সঙ্গে সংমিশ্রণ ঘটেছে বিজ্ঞানের। বিজ্ঞান কৃষিকে উপহার দিয়েছে কাঙ্খিত অধিক ফলন।

বিজ্ঞানের দানেই কৃষি আজ আর অতীতের মতো পরিশ্রমসাধ্য নেই। তাই কৃষিকাজে বিজ্ঞানের এই ব্যাপক ও বহুমুখী অবদানকে স্মরণে রেখেই এই প্রতিবেদনের উপস্থাপনা।
বিজ্ঞান ও প্রযুক্তি:
কৃষিকাজে বিজ্ঞানের প্রয়োগ সম্পর্কে জানার পূর্বে বোঝা প্রয়োজন বিজ্ঞানের প্রকৃতি ও চরিত্র আসলে কি। কারণ তা না হলে বিজ্ঞানকে কোন এক বহিরাগত অনুঘটক মনে করার মতন ভ্রান্তি ঘটার সম্ভাবনা থাকে। বিজ্ঞান হল মানুষের মনের অন্তঃস্থলে সংঘটিত সেই বিশেষ জ্ঞান যা কোন কাজকে বুদ্ধি দ্বারা বিশেষ উপায়ে সম্পাদন করার প্রেরণা জোগায়।

বিজ্ঞানের প্রয়োগের এই সংজ্ঞা থেকে একথা পরিষ্কার প্রমাণ হয়ে যায় যে পৃথিবীর কোন ক্ষেত্রেই বিজ্ঞান কোন বহিরাগত অনুঘটক নয়; বরং কাজের প্রক্রিয়ার মধ্যে লুকায়িত সম্ভাবনা স্বরূপ। তাছাড়া এই বিজ্ঞানকে কাজে লাগিয়েই সেই অতীতকাল থেকে মানুষ যে প্রযুক্তি তৈরি করেছে কর্ম সম্পাদনে তার ভূমিকার কথাও বিশেষভাবে উল্লেখ করতে হয়।  কৃষিকাজও এই বিশেষ বৈজ্ঞানিক পরিসরের বাইরে নয়।
প্রাগৈতিহাসিক কৃষিকাজ:
যতদূর ধারণা করা হয় মানুষ কৃষিকাজ শিখেছিল প্রকৃতিকে দেখে। কৃষিকাজ শেখার আগে মানুষ ছিল খাদ্য সংগ্রাহক ও যাযাবর। মনে করা হয়, যে সব ফলের বীজ মানুষ খাওয়ার পর ছুঁড়ে ফেলে দিত, মানুষ সর্বপ্রথম কৃষিকাজের ধারণা লাভ করে। এর পরবর্তীতে মানুষ শেখে হাত বা কোনো অস্ত্র জাতীয় কিছু দিয়ে মাটি খুঁড়ে বীজ প্রতিস্থাপন করে উপযুক্ত পরিচর্যার মাধ্যমে নতুন গাছ নির্মাণ করতে।

এই হলো মানুষের প্রাগৈতিহাসিক কৃষিকাজ। প্রাগৈতিহাসিক এই পদ্ধতিতে মানুষ বসতির আশে পাশের জমিতে কোথাও পূর্ব সংগৃহীত বীজ ছড়িয়ে, আবার কোথাও বা মাটি খুঁড়ে বীজ প্রতিস্থাপন করে কৃষিকাজ করতো। অর্থাৎ বিজ্ঞানের অর্থ যদি বুদ্ধি দ্বারা লব্ধ বিশেষ জ্ঞান হয়, তাহলে একথা মানতেই হবে যে প্রাগৈতিহাসিক কৃষিকাজের সময় থেকেই মানুষের কৃষিকাজে সেই বিশেষ জ্ঞানের প্রয়োগ ঘটেছিল।

কৃষিকাজে বিজ্ঞানের প্রবেশ:
প্রাগৈতিহাসিক যুগ থেকে বিশেষ জ্ঞানের সংমিশ্রণে কৃষিকাজ শুরু হলেও সময়ের সাথে সাথে মানুষ তথাকথিত অপ্রাসঙ্গিক নানা বস্তুকে কৃষিকাজের ক্ষেত্রে প্রাসঙ্গিক করে তুলতে শেখে। এই পর্বকেই কৃষিকাজে বিজ্ঞানের প্রবেশের পর্ব হিসেবে মনে করা হয়। এই পর্বে মানুষ প্রথম মাটি খোঁড়ার জন্য ধারালো অস্ত্র হিসেবে আবিষ্কার করে লাঙ্গলের। অতি দ্রুত অধিক পরিমাণ জমি ধারালো লাঙ্গল দ্বারা কর্ষণের জন্য শেখে বিভিন্ন গবাদিপশুকে ব্যবহার করতে।

এই সকল গবাদি পশু মানুষকে লাঙ্গল ব্যবহার করে অনেক খালি জমি তুলনামূলক কম পরিশ্রমে স্বল্প সময়ে কর্ষণ করতে সাহায্য করত। কৃষিকাজে বিজ্ঞান প্রবেশের এই পর্বেই মানুষ শিখেছিল নিকটবর্তী নদী কিংবা পুকুর থেকে খাল কেটে নিজের জমিতে নিয়ে আসতে। অর্থাৎ প্রাকৃতিক জলসেচের ধারণাও এই যুগেই পরিণতি লাভ করেছিল।
এই যুগের পরবর্তীতেই বিজ্ঞান মানুষকে শিখিয়েছিল জৈব সার দ্বারা জমির উৎকর্ষতা বৃদ্ধি করতে; শিখিয়েছিল উৎপাদিত ফসলকে দীর্ঘকাল নিরাপদভাবে সংরক্ষণ করতে। এরপর সময় যত এগিয়েছে কৃষিকাজে বিজ্ঞানের প্রয়োগমূলক চরিত্রে হয়তো বিবর্তন এসেছে; কিন্তু কৃষিকাজ ও বিজ্ঞানের এই প্রাথমিক সম্পর্ক এখনো পর্যন্ত বদলায়নি।

কৃষিকাজে বিজ্ঞানের বিবর্তন:
বিজ্ঞান সম্ভবত পৃথিবীর সবচেয়ে প্রগতিশীল বিষয়। সে কারণে কৃষিকাজে বিজ্ঞানের প্রয়োগমূলক চরিত্রও কোন একটি নির্দিষ্ট গণ্ডিতে থেমে থাকেনি। সময় যত এগিয়েছে কৃষিকাজে বিজ্ঞানের প্রয়োগের চরিত্রও ততই বদলে গিয়েছে। মানুষ সময়ের সঙ্গে বিজ্ঞানের কাঁধে ভর করে জমি কর্ষণের জন্য লাঙ্গলকে আরো আধুনিক ও উপযোগী করে তুলেছে; শিখেছে জৈব সার থেকে রাসায়নিক সার ব্যবহার করতে; শিখেছে সেচের প্রয়োজনে মাটি খুঁড়ে ভূগর্ভস্থ জল তুলে আনতে।
বিজ্ঞানের ব্যাপক বিবর্তনে মানুষ শিখেছে কৃষির জন্য প্রয়োজনীয় বীজ সংরক্ষণ করতে; গবাদিপশুকে আরো উপযোগী ভাবে কৃষিকাজে ব্যবহার করতে। এইভাবে দীর্ঘকালীন বিবর্তনের মাধ্যমে আধুনিক যুগে উপনীত হওয়ার পর শিল্প বিপ্লবের পর থেকে কৃষিকাজে বিজ্ঞানের প্রয়োগমূলক চরিত্র এক লহমায় আমূল বদলে গিয়েছে।
আধুনিক যুগের কৃষিকাজ ও বিজ্ঞান:
আধুনিক যুগে ব্যাপক বৈজ্ঞানিক গবেষণার ফলে কৃষিকাজের চরিত্রে বিপুল পরিবর্তন এসে গিয়েছে। বিশ্বের ক্রমবর্ধমান জনসংখ্যার চাহিদা পূরণের প্রয়োজনে অধিক ফলনের আশায় জমিতে প্রয়োগ হয়েছে বিভিন্ন প্রকারের আধুনিক বৈজ্ঞানিক ওষুধ এবং রাসায়নিক। অন্যদিকে বিভিন্ন অনুর্বর পতিত জমিকে বিজ্ঞানের সাহায্য নিয়ে উর্বর করে তোলা সম্ভব হয়েছে।

এছাড়া আধুনিক বৈজ্ঞানিক গবেষণার প্রয়োগে অতি অল্প সময়ে অধিক ফসল ফলানোর উপায়ও মানুষ আয়ত্ত করেছে। আয়ত্ত করেছে অত্যন্ত প্রতিকূল পরিবেশেও কৃত্রিম উপায়ে কৃষির উপযোগী পরিবেশ সৃষ্টি করে কৃষিকাজ করতে। আধুনিক যুগে বিজ্ঞানের দানে কৃষি আর উন্মুক্ত জমিতে চাষের মধ্যে সীমাবদ্ধ নেই। বর্তমানে পৃথিবীর বিভিন্ন উন্নত দেশে ঘরের অভ্যন্তরে আধুনিক উপায় অবলম্বন করে কৃষি প্রক্রিয়ার প্রচলন ঘটেছে।
কৃষিকাজে বৈজ্ঞানিক প্রযুক্তি প্রয়োগ:
শিল্প বিপ্লবের অব্যবহিত পর থেকে নানা আধুনিক বৈজ্ঞানিক প্রযুক্তি প্রয়োগের ফলে কৃষিক্ষেত্রে নানা অভাবনীয় উন্নতি সাধিত হয়েছে। প্রযুক্তির প্রয়োগের ফলে বর্তমানে লাঙ্গলের ব্যবহার প্রায় উঠে গিয়ে তার জায়গা দখল করেছে আধুনিক ট্রাক্টর। এই ট্রাক্টর ব্যবহার করে হেক্টরের পর হেক্টর জমি বিনা পরিশ্রমে কর্ষণ করা যায়।

ট্রাকটারের আবিষ্কারের ফলে কৃষি ক্ষেত্রে গবাদিপশু ব্যবহারের প্রয়োজনও ফুরিয়েছে। অন্যদিকে জমি চাষ সহজ হয়ে যাওয়ায় উৎপাদনও পূর্বের তুলনায় অনেকখানি বেড়ে গিয়েছে। তাছাড়া এই প্রযুক্তির প্রয়োগ করেই ফসল তোলা, ঝাড়াই এবং মাড়াইয়ের পদ্ধতিও আমূল বদলে গিয়েছে।

প্রযুক্তির অমোঘ নিয়ম অনুযায়ী এর প্রয়োগে অতি স্বল্প সময়ে, অতি স্বল্প পরিশ্রমে ফসলের প্রক্রিয়াকরণ সম্ভব হয়ে থাকে। এছাড়া প্রযুক্তিকে কাজে লাগিয়ে তৈরি হওয়া কোল্ডস্টোরেজেই সংরক্ষিত হয় আধুনিক যুগের ফসল। এইভাবে প্রযুক্তি বুনন থেকে সংরক্ষণ সর্বক্ষেত্রে কৃষিকে জটিলতাহীন ও নিরাপদ করে তুলেছে।

কৃষি ও বিজ্ঞান গবেষণা:
আধুনিক যুগে কৃষির উন্নতির প্রয়োজনে কৃষি ও বিজ্ঞানের সার্থক মিলন ঘটিয়ে কৃষিবিজ্ঞান নামক একটি সুসংহত বিষয়ের প্রচলন ঘটানো আবশ্যক হয়ে দাঁড়িয়েছিল। ফলে বিংশ শতাব্দীর প্রথমভাগ থেকেই কৃষি ও বিজ্ঞানকে মিলিয়ে দিয়ে কৃষিবিজ্ঞান নামক একটি সুসংহত পাঠ্যবিষয়ের উদ্ভাবন ঘটানো হয়। এই বিষয়ের অন্তর্গত থেকে পৃথিবীর নানা বুদ্ধিদীপ্ত সম্ভাবনাময় ছাত্র-ছাত্রী কৃষির উন্নতির জন্য নানা প্রকার বৈজ্ঞানিক গবেষণায় নিয়োজিত থাকেন।

কোন কোন ক্ষেত্রে এরা আধুনিক চাষী হিসেবেও আত্মপ্রকাশ করে থাকেন। এই বৈজ্ঞানিক গবেষণার ফলেই পৃথিবীতে আবির্ভাব ঘটেছে উচ্চ ফলনশীল নানা বীজের। এই প্রকার বীজ ব্যবহার করে অতি সহজে, স্বল্প ব্যয়ে প্রচুর পরিমাণ ফসল উৎপাদন করা সম্ভব হয়েছে।

বিংশ শতাব্দীতে বিশ্বজুড়ে ঘটে যাওয়া সবুজ বিপ্লব বা গ্রীন রেভোল্যুশন কৃষিক্ষেত্রে প্রধানত এই উচ্চ ফলনশীল বীজের প্রয়োগের ফলেই ঘটেছিল। তাছাড়া আধুনিক বৈজ্ঞানিক গবেষণায় পৃথক প্রকারের ফসলের মধ্যে জিনগত মিলন ঘটিয়ে একটি নতুন প্রকারের ফসল তৈরি করার প্রবণতাও লক্ষ্য করা গিয়েছে। 

কৃষিতে বিজ্ঞান ও অপপ্রয়োগ:
কৃষিকাজে বিজ্ঞানকে ব্যাপকভাবে প্রয়োগ করে আধুনিক বিশ্বের ক্রমবর্ধমান চাহিদা মেটানো যেমন সম্ভব হয়েছে, তেমনি অধিক ফলনের আশায় কৃষিকাজে বিজ্ঞানের অপপ্রয়োগ ঘটিয়ে সাময়িকভাবে লাভের জন্য বিভিন্ন সংকীর্ণ স্বার্থ চরিতার্থ করার মতো ঘটনাও ঘটে চলেছে অহরহ।

ফলে প্রতিনিয়ত জমিতে অনিয়ন্ত্রিত মাত্রায় রাসায়নিক সার ও কীটনাশক প্রয়োগের ফলে একদিকে যেমন জমির উর্বরতা হ্রাস পাচ্ছে, অন্যদিকে তেমন সেই কীটনাশক এবং রাসায়নিক সার বৃষ্টির জলে ধুয়ে নিকটবর্তী নদী-নালায় মিশে ব্যাপক জলদূষণ ঘটাচ্ছে।

প্রসঙ্গত উল্লেখ করতে হয় কৃষিতে সেচের প্রয়োজনে ব্যাপকভাবে অনিয়ন্ত্রিত মাত্রায় গভীর নলকূপ ব্যবহার করে জল তুলে ফেলার ফলে পৃথিবীর বিভিন্ন স্থানে ভূগর্ভস্থ জলের স্তর বিপদজনক সীমার নিচে নেমে গিয়েছে। ফলে পানীয় জলে ক্রমশ ব্যাপক থেকে ব্যাপকতার হচ্ছে আর্সেনিকের মতন বিষের মাত্রা।

উপসংহার:
কৃষি হল মানবসমাজের অস্তিত্ব টিকে থাকার জন্য সভ্যতার প্রাথমিক প্রয়োজন। একথা সত্য যে সময়ের সাথে সাথে পৃথিবীর জনসংখ্যা যত বাড়বে ততই প্রয়োজন হবে অধিক ফলনের। স্বাভাবিকভাবেই কৃষিক্ষেত্রে বিজ্ঞানের প্রয়োগও সময়ের সাথে সাথে বাড়বে বৈ কমবে না। তবে এ কথাও মাথায় রাখতে হবে যে মানুষের প্রয়োজনে প্রকৃতি, প্রকৃতির প্রয়োজনে মানুষ নয়।

তাই বিজ্ঞানকে প্রকৃতির ওপর অপ্রাকৃতিক ভাবে ব্যবহার করলে তার কুফলও ভুগতে হবে মানুষকেই। সে কারণে প্রকৃতিকে সম্মান করে প্রয়োজনের অতিরিক্ত লাভের লোভ পরিত্যাগ করে যথাযথ মাত্রায় বিজ্ঞানকে কৃষিকাজে প্রয়োগের দিকে নজর দিতে হবে। একমাত্র তবেই কৃষিকাজে বিজ্ঞানের প্রয়োগ সার্থক হয়ে উঠে বিজ্ঞান কাঙ্খিত ফলনে সহযোগিতা করবে।"
কৃষিকাজে বিজ্ঞান ,"ভূমিকা:
মানবজীবন প্রতিনিয়ত পরিবর্তনশীল; সেই সঙ্গে পরিবর্তনশীল তার নির্মিত সভ্যতা। আজ থেকে একশ বছর আগে সভ্যতা কেমন ছিল আর বর্তমান সময়ে সভ্যতা কোন জায়গায় এসে পৌছেছে তা ভাবতেই অবাক লাগে। সভ্যতার এই ক্রম পরিবর্তনে সবচেয়ে বড় ভূমিকা পালন করেছে বিজ্ঞান।

বর্তমান বিশ্বে মানুষের এই যে অগ্রযাত্রা তা বিজ্ঞানের আবিষ্কারের ওপর ভিত্তি করেই রচিত হয়েছে। বিজ্ঞান মানুষকে গতিশীল করেছে এবং সভ্যতার অগ্রযাত্রাকে করেছে ত্বরান্বিত। প্রকৃতিকে শাসনের মতাে শক্তিশালী কর্মকাণ্ড মানুষ বিজ্ঞানের হাত ধরে সম্ভবপর করে তুলেছে। আর বর্তমানে কৃষিতে বৈপ্লবিক পরিবর্তনের সূত্রও বিজ্ঞান আবিষ্কার করেছে ।

মানবসভ্যতা ও কৃষি:
মানুষের সভ্যতার ইতিহাস অত্যন্ত পুরােনাে। তবে সেই সভ্যতার প্রথম প্রতিষ্ঠা হয়েছিল কৃষির হাত
ধরে । মানুষ শিকারের বিকল্প হিসেবে কৃষিকে বেছে নিয়ে তার জীবনকে সুস্থির করেছিল। তাই এটি মানুষের আদিমতম জীবিকার একটি উপায়ও বটে।

সভ্যতার ইতিহাসকে পর্যালােচনা করে দেখা যায় যে কৃষিতে যে দেশ যত তাড়াতাড়ি অগ্রগতি সাধন করতে পেরেছে সে দেশ তত তাড়াতাড়ি সভ্যতার উপরের সিড়িকে অতিক্রম করেছে। এ থেকে আমরা উপলব্ধি করতে পারি যে, কৃষির উন্নতিতেই সমাজ, দেশ ও সভ্যতার ক্রমন্নোতি সম্ভব।
প্রাচীন যুগের কৃষি:
প্রাচীন যুগের পৃথিবী মানুষের জন্য খুব সুখকর ছিল না। পদে পদে তাদের জন্য বিপদ অপেক্ষা করত এবং ভয়াবহ সব বন্য জীবজন্তুর সঙ্গে তাদের লড়তে হতাে। এ অবস্থায় হঠাৎ তার হাতে কৃষিকাজের সূত্র আবিষ্কৃত হয়। প্রাথমিক অবস্থায় মানুষ নিজেই লাঙলের ভার বহন করত। কিন্তু তৎপরবর্তীকালে গরু, ঘােড়া ও মহিষের সাহায্যে জমি চাষের প্রচলন করেছিল।

কিন্তু প্রকৃতির কাছে মানুষ ছিল ভীষণ অসহায়। বন্যা, খরা, ঝড়, অতিবৃষ্টি, অনাবৃষ্টিতে ফসলের জমিতে কী করণীয় তা তারা জানত না। একই জমিতে একইভাবে তারা ফসল ফলানাের চেষ্টা করত; ফলে জমির উর্বরতা শক্তি কয়ে কাঙ্ক্ষিত ফসল হতাে না। এছাড়া বীজ সম্পর্কেও তাদের বিশদ কোনাে জ্ঞান ছিল না। তাই প্রাচীন কৃষির ইতিহাস খুব সুখকর ছিল না বলেই মনে হয়।

মধ্যযুগের কৃষি:
মধ্যযুগে মানুষ চাকা আবিষ্কার করে বহুদূর এগিয়ে যায়। এ আবিষ্কার কৃষিতেও ব্যাপক উন্নতি সাধন করে। সমগ্র পৃথিবীর পাশাপাশি ভারতীয় উপমহাদেশেও কৃষি মানুষের জীবিকার প্রধানতম বিষয় হয়ে দেখা দেয়। উন্নত ফসল ফলানাের জন্য মানুষ নানাবিধ পরিকল্পনা করতে থাকে। বনজঙ্গল কেটে নগর পত্তনের পাশাপাশি মানুষ কৃষি জমিও বৃদ্ধি করতে থাকে।

নদী তীরবর্তী অঞ্চলসমূহে পলিযুক্ত মাটিতে কৃষি কাজ করে ব্যাপক সাফল্য পায়। বাংলা সাহিত্যের মধ্যযুগে যে মঙ্গলকাব্যসমূহ লেখা হয়েছে তাতে কৃষিকাজের নানারকম প্রয়ােগ ও উদ্ভাবন সম্পর্কে তথ্য দেয়া হয়েছে। সে সমস্ত তথ্য থেকে ধারণা করা যায় মধ্যযুগের পৃথিবীতে কৃষি তার প্রসার ভালােভাবেই শুরু করেছিল।

আধুনিক কালের কৃষি:
অষ্টাদশ শতাব্দীর শেষ দিকে এবং উনবিংশ শতাব্দীর গােড়ার দিকে বেঁনেসাস তথা শিল্পবিপ্লবের মাধ্যমে কৃষি বিস্তৃত উন্নতি সাধন করে। কৃষিক্ষেত্রে কৃষক উন্নত যন্ত্রপাতি, বীজ, সার প্রভৃতির সঙ্গে পরিচিত হয়। কাঠের লাঙলের পরিবর্তে যন্ত্র দ্বারা চাষ শুরু হয়। সেচ ও বন্যা নিয়ন্ত্রণের নানা পদ্ধতি আবিষ্কৃত হয়। খরায় ফসল ফলানাের পদ্ধতি সম্পর্কে কৃষকরা অবগত হয়।

বিদ্যুৎচালিত পাম্পের সাহায্যে সেচ দেয়ার ফলে শুকনাে মাটিতেও সবুজ ফসল হেসে ওঠে। উন্নত বীজ, রাসায়নিক সার, আবহাওয়ার পূর্বাভাস, মাটির পরীক্ষানিরীক্ষা করে কৃষক এখন মাটিতে ফসল ফলায়। ফলে বড় ধরনের প্রাকৃতিক বিপর্যয় ব্যতিরেকে ফসল ফলানােতে তেমন কোনাে সমস্যায় পড়তে হয় না।
উন্নত দেশের কৃষি:
বিজ্ঞানের অভিঘাতে ভর করে উন্নত দেশগুলােতে কৃষি কাজ পরিচালিত হচ্ছে। বীজবপন থেকে শুরু করে। ফসল ঘরে তােলা পর্যন্ত প্রতিটি ক্ষেত্রেই তারা যন্ত্রের দ্বারস্থ হচ্ছে। বিভিন্ন ধরনের কৃষিযন্ত্র যেমন– মােয়ার (শস্য ছেদনকারী যন্ত্র), রপার (শস্য কাটার যন্ত্র), বাইন্ডার (শস্য বাধাই করার যন্ত্র), থ্রেশিং মেসিন (মাড়াই যন্ত্র), ম্যানিউর স্পেড়ার (সার বিস্তারণ যন্ত্র) উন্নত দেশের কৃষিক্ষেত্রে ব্যবহার করা হচ্ছে। ফিলিপাইন, চীন, কানাডা ও অস্ট্রেলিয়ায় আধুনিক যন্ত্রপাতি দিয়ে উৎপাদন বহুগুণে বৃদ্ধি করা সম্ভব হচ্ছে। জাপানের জমির উর্বরতা অনেক কম, কিন্তু তারা উন্নত প্রযুক্তি ব্যবহার করে কৃষিক্ষেত্রে অভূতপূর্ব সাফল্য অর্জন করেছে ।

বাংলাদেশের কৃষি:
বাংলাদেশের কৃষিতে আধুনিক বিজ্ঞানের ছোঁয়া খুব বেশিদিন আগে লাগেনি। এক দশক আগেও লাঙলের সাহায্যে এদেশের কৃষক হাল চাষ করত। এখনাে কিছু কিছু স্থানে এ দৃশ্য পরিলক্ষিত হবে। তবে এ কথা সত্যি যে মাঠের কৃষিতে বিজ্ঞানের খানিকটা শ্লথ গতি হলেও এদেশের গবেষণাগারে কৃষি সম্পর্কিত বিস্তর গবেষণা হচ্ছে। ইতােমধ্যে বাংলাদেশ কৃষি গবেষণা ইনস্টিটিউট, বাংলাদেশ ধান গবেষণা ইনস্টিটিউট, বাংলাদেশ ইক্ষু গবেষণা ইনস্টিটিউট ও বাংলাদেশ ফল গবেষণা ইনস্টিটিউট বেশ কিছু উন্নতজাতের ফল ও ফসল উদ্ভাবন করেছে, যা মাঠ পর্যায়ে এসে বেশ সাফল্য পেয়েছে।

বিজ্ঞানসম্মত কৃষির বাস্তবিক গুরুত্ব:
আমাদের দেশের প্রেক্ষাপটে কৃষির বাস্তবিক গুরুত্ব অনেকখানি। তবে পুরােনাে পদ্ধতির চাষাবাদে এখন আর সাফল্য লাভ করা সম্ভব নয়। এখন প্রয়ােজন অত্যাধুনিক বৈজ্ঞানিক পদ্ধতিতে চাষাবাদ। উন্নত বিশ্বের মতাে ছােটো জায়গায় অধিক ফসল ফলানাের কৌশল আমাদেরও আয়ত্ত করতে হবে। তবেই কৃষক ও কৃষির সমন্বিত সাফল্য
আসবে।

বৈজ্ঞানিক কৃষি ও অর্থনীতি:
বিজ্ঞানভিত্তিক কৃষিকাজের ফলে অর্থনীতিতে বড় পরিবর্তন সাধিত হওয়া সম্ভব। অত্যন্ত আনন্দের বিষয় এই যে আমরা এখন খাদ্যে স্বয়ংসম্পূর্ণ হয়েছি। কিছু কিছু ফসল আমরা বাইরেও রপ্তানি করতে সমর্থ হচ্ছি। জীবন রহস্য আবিষ্কারের ফলে পাটের সােনালি দিন আবার আমাদের মধ্যে আসতে শুরু করেছে। বহু আগে থেকেই আমরা বিভিন্ন দেশে চা রপ্তানি করে থাকি। সুতরাং সর্বাধুনিক বিজ্ঞানভিত্তিক চাষাবাদের ফলে আমাদের পক্ষে এ সাফল্যকে আরও বড় পর্যায়ে নিয়ে যাওয়া সম্ভব।
উপসংহার:
আমাদের সবুজ ও শস্যসমৃদ্ধ এ দেশে কৃষিক্ষেত্রে বিজ্ঞানের জাদুর ছোঁয়ায় অভাবনীয় সাফল্য অর্জন করা সম্ভব। বিজ্ঞানকে আমরা যত কাজে লাগাতে পারব ততই আমাদের কৃষিতে অপার সম্ভাবনা সৃষ্টি হবে। তাই সরকারি ও বেসরকারি উভয় পর্যায় থেকেই বিজ্ঞানভিত্তিক চাষাবাদে কৃষককে উৎসাহিত ও সহযােগিতা করা আমাদের একান্ত কর্তব্য।"
কৃষিকাজে বিজ্ঞান ,"সূচনা 
বেঁচে থাকার জন্য আমাদের খাদ্য প্রয়ােজন। আর এ খাদ্য আসে কৃষিকাজের মাধ্যমে। একসময় কৃষিকাজ হতাে গতানুগতিক পদ্ধতিতে। তখন চাষাবাদ তথা খাদ্য উৎপাদনে প্রচণ্ড কষ্ট করতে হতাে। বিজ্ঞানের গবেষণালব্ধ প্রযুক্তি ও যন্ত্রপাতি বর্তমানে এক্ষেত্রে কষ্ট কমিয়ে দিয়েছে। কিছু কিছু দেশে বৈজ্ঞানিক প্রযুক্তি কৃষিতে রীতিমতাে বিপ্লব সৃষ্টি করেছে। 
মানবজীবনে কৃষির গুরুত্ব
মানবজীবন ও মানবসমাজে কৃষির গুরুত্ব অপরিসীম। জীবনযাত্রার ক্ষেত্রে এটি মানুষের আদিমতম জীবিকার উপায়। দেশে দেশে কৃষিই সমাজের মেরুদণ্ড, কৃষিই সমাজের ভিত্তি। সংগত কারণেই কৃষির ক্রমােন্নতিতেই সমাজের ও দেশের সর্বাঙ্গীণ উন্নতি। এই উন্নতিতে অনন্য ও অভাবনীয় সূচনা রেখেছে বিজ্ঞান। আজকের বিশ্বে অন্যান্য ক্ষেত্রের মতাে কৃষিক্ষেত্রেও বিজ্ঞান তার সুদূরপ্রসারী কল্যাণী হাত। 
কৃষির আধুনিকায়নে বিজ্ঞান 
আঠারাে শতকের শেষদিকে এবং উনিশ শতকের শুরুর দিকে শিল্পবিপ্লবের মাধ্যমে কৃষির আধুনিকায়নের সূচনা ঘটে। এর ফলে কৃষকেরা কৃষিক্ষেত্রে উন্নত ধরনের যন্ত্রপাতি ও কৃষিপদ্ধতির সাথে পরিচিত হয়। জন্তু আর কাঠের লাঙলের পরিবর্তে কৃষকদের হাতে আসে কলের লাঙল, ট্রাক্টর ও পাওয়ার টিলার। বিজ্ঞানের কল্যাণে উন্নত দেশগুলােতে জমিকর্ষণের পুরােনাে পদ্ধতিগুলাে লােপ পেয়েছে। বিজ্ঞানের উদ্ভাবন সেচ ব্যবস্থাতেও বহুবিধ পরিবর্তন এনেছে। কৃষকদের এখন বৃষ্টির জন্যে প্রকৃতির মুখাপেক্ষী হয়ে থাকতে হয় না। গভীর ও অগভীর নলকূপের সাহায্যে জমিতে পানিসেচের ব্যবস্থা করতে পারে। এক্ষেত্রে সেচের জন্যে ভূগর্ভস্থ পানি তুলতে ব্যবহৃত হচ্ছে বিদ্যুৎশক্তিচালিত পাম্প। অতিবৃষ্টিও আজ কৃষককে ভীত করছে না। বিজ্ঞানের বদৌলতে জমির অতিরিক্ত জল নিষ্কাশন আজ অত্যন্ত সহজ ব্যাপার হয়ে দাঁড়িয়েছে। বিজ্ঞানীরা এখন কৃত্রিম বৃষ্টিপাত ঘটিয়ে কৃষিক্ষেত্রে অভাবনীয় অগ্রগতি সাধন করেছেন। বৈজ্ঞানিক গবেষণা উন্নতমানের বীজ উৎপাদনে কৃষিক্ষেত্রে যে ভূমিকা রাখছে তাও অভাবনীয়। বিশেষ করে কৃত্রিম উপায়ে উচ্চফলনশীল বীজ উৎপাদনে সাফল্য বিস্ময়কর। এসব বীজ সাধারণ বীজের তুলনায় ফসল উৎপাদনে তুলনামূলকভাবে সময়ও কম নেয়। সুতরাং বীজ নিয়ে কৃষকদের অতীতের অনিশ্চয়তা দূর করেছে বিজ্ঞান। শক্তিশালী রাসায়নিক সার আবিষ্কৃত হওয়ায় ফসল উৎপাদনে এসেছে অভূতপূর্ব সাফল্য। সাম্প্রতিককালে বিশ্বের বৃষ্টিহীন শুষ্ক মরু অঞ্চলে চাষাবাদ শুরু করার প্রচেষ্টা চলছে বিজ্ঞানের সহায়তায়। সেদিন দূরে নয় যেদিন এক্ষেত্রেও বিজ্ঞানীরা সফলতা লাভ করবেন। 
উন্নত বিশ্বের কৃষি 
উন্নত দেশগুলাের কৃষিব্যবস্থা সম্পূর্ণ বিজ্ঞাননির্ভর। জমিতে বীজ বপন থেকে শুরু করে ঘরে ফসল তােলা পর্যন্ত সমস্ত কাজেই রয়েছে বিজ্ঞান ও প্রযুক্তির ছোঁয়া। বিভিন্ন ধরনের বৈজ্ঞানিক কৃষিযন্ত্র, যেমন- মােয়ার (শস্য-ছেদনকারী যন্ত্র), রপার (ফসল কাটার যন্ত্র), বাইন্ডার (ফসল বাঁধার যন্ত্র), গ্রেশিং মেশিন (মাড়াই যন্ত্র), ম্যানিউর স্প্রেডার (সার বিস্তারণ যন্ত্র) ইত্যাদি উন্নত দেশগুলাের কৃষিক্ষেত্রে এনেছে বৈপ্লবিক পরিবর্তন। মার্কিন যুক্তরাষ্ট্র, কানাডা, অস্ট্রেলিয়া, রাশিয়া প্রভৃতি দেশের খামারে একদিনে ১০০ একর পর্যন্ত জমি চাষ হচ্ছে কেবল এক-একটি ট্রাক্টরের মাধ্যমে। সেগুলাে আবার একসাথে তিনচারটি ফসল কাটার যন্ত্রকে একত্রে কাজে লাগাতে সক্ষম। তারা বিভিন্নভাবে কৃষিকাজের এমন অনুকূল পরিবেশ সৃষ্টি করছে যার ফলে প্রাকৃতিক প্রতিকূলতা সত্ত্বেও তারা কৃষিকাজে ব্যাপকভাবে অগ্রগামী। যেমন বলা যায় জাপানের কথা। জাপানে জমির উর্বরাশক্তি বাংলাদেশের তুলনায় এক-চতুর্থাংশ। কিন্তু বৈজ্ঞানিক পদ্ধতি ব্যবহারের ফলে তারা এ দেশের তুলনায় ৬ গুণ বেশি ফসল উৎপাদন করছে। 
কৃষি ও বাংলাদেশ 
বাংলাদেশ একটি কৃষিনির্ভর দেশ। এ দেশের মাটি ও জলবায়ু বিশ্বের অন্য দেশগুলাের তুলনায় কৃষির অনুকূলে। কিন্তু উন্নত দেশগুলাে যখন প্রতিকূল অবস্থা ঘুচিয়ে ফসল উৎপাদনের বৈজ্ঞানিক নেশায় মেতেছে, সেখানে বাংলাদেশের কৃষকেরা তার কাঠের লাঙল আর একজোড়া জীর্ণ-শীর্ণ বলদ নিয়ে চেয়ে থাকছে আকাশের পানে। তবে ধীরে ধীরে এ অবস্থার পরিবর্তন হচ্ছে। বর্তমানে বাংলাদেশের জমি চাষের জন্য প্রায় ১ লক্ষ ইঞ্জিনচালিত চাষযন্ত্র ব্যবহৃত হচ্ছে। এছাড়াও কৃষিকাজে ট্রাক্টর, সিডড্রিল (গতখনক), ধান-বুনন যন্ত্র, বিরিড্রাম সিডার, স্পেয়ার, উন্নত সেচপাম্প, ড্রায়াফ্রাম পাম্প, ট্রেডল পাম্প, রােয়ার পাম্প, শস্যকাটা যন্ত্র, ঘাসকাটা যন্ত্র, মাড়াই যন্ত্র ইত্যাদির ব্যবহার বাড়ছে। এ কথা অবশ্য সত্যি যে, বাংলাদেশেও কৃষি নিয়ে গবেষণা হচ্ছে এবং বিভিন্ন ধরনের গবেষণায় সফলতা এসেছে। কিন্তু বাংলাদেশের শতকরা আশিভাগ কৃষক এখনাে সনাতন পদ্ধতিতে কৃষিকাজ করে চলেছে। শিক্ষা, সচেতনতা, মূলধন, পুঁজি ইত্যাদির অভাবে তারা কৃষিকাজে অনেক পিছিয়ে রয়েছে। তারা শ্রম দিচ্ছে কিন্তু উপযুক্ত ফসল পাচ্ছে না। কেননা তারা বৈজ্ঞানিক পদ্ধতিতে কৃষিকাজ করতে পারছে না।
উপসংহার 
বিজ্ঞান আজ অসম্ভবকে সম্ভব করেছে। উন্নত দেশগুলােতে বিজ্ঞানের সাহায্যে পাহাড় কেটে জঙ্গল পরিষ্কার করে বিভিন্নভাবে কৃষিজমি তৈরি করা হচ্ছে। ফসল আবাদের প্রতিটি পদক্ষেপে তারা বিজ্ঞানকে কাজে লাগাচ্ছে। এর ফলস্বরূপ তারা কৃষিক্ষেত্রে লাভ করছে বিরাট সাফল্য। কৃষিক্ষেত্রে বৈজ্ঞানিক পন্থা অবলম্বনের ক্ষেত্রে আমরা অনেক পিছিয়ে আছি। সুজলাসুফলা আমাদের এই দেশে বিজ্ঞানের জাদুর ছোঁয়া আমরা যত বেশি কাজে লাগাতে পরব ততই কৃষি আমাদের দেবে সােনালি ফসলসহ নানা ফসলের সম্ভার। কৃষকদের সচেতনতা, সরকারি ও বেসরকারিভাবে তাদের সাহায্য প্রদান এবং বাংলাদেশে কৃষি নিয়ে বৈজ্ঞানিক গবেষণাই পারে আমাদের স্বপ্ন পূরণ করতে এবং বাংলাদেশকে একটি সুজলা-সুফলা, শস্য-শ্যামলা দেশ হিসেবে পুনরায় প্রতিষ্ঠিত করতে।
"
কৃষিকাজে বিজ্ঞান ,"ভূমিকা: বর্তমান যুগ বিজ্ঞানের যুগ । কৃষি কাজে বিজ্ঞান জীবনটা আরো সহজ করে তুলেছে আলোচনা করব। বিজ্ঞানের  কৃষি ক্ষেত্রে জয়যাত্রা লক্ষণীয় । অসংখ্য  কৃষি প্রযুক্তি কৃষি কাজকে করে তুলেছে সহজ সাধ্য । বিজ্ঞান প্রতিটি ক্ষেত্রে মানুষকে দিয়েছে বিপুল শক্তি ও সাফল্য । বিজ্ঞানের আশীর্বাদ মানবজীবন কে করেছে গতীময় বিশাল এ পৃথিবীকে মানুষের হাতের মুঠো এনে দিয়েছে বিজ্ঞান। বিজ্ঞানের এই কল্যাণ প্রভাব   বিস্তৃত হয়েছে কৃষি ক্ষেত্রে । কৃষি কাজে বিজ্ঞানের নতুন নতুন উদ্ভাবন মানুষের জীবনে নিয়ে এসেছে  বিপ্ল বিগ পরিবর্তন । এই প্রযুক্তি মানুষের জীবনযাত্রাকে করে তুলেছে আরামদায়ক ।

কৃষি ও বাংলাদেশ: 
কৃষি নির্ভর বাংলাদেশ এর অর্থনীতিতে কৃষি গুরুত্ব অপরিসীম। বাংলাদেশের মোট জাতীয় আয়ের শতকরা ৩৮ শতাংশ আসে কৃষি থেকে এবং রপ্তানি বাণিজ্যের প্রায় 14%  কৃষি জাত  দ্রব্য রপ্তানি থেকে । এছাড়া কর্মসংস্থান ও শিল্পের ভিত্তি হিসেবে বাংলাদেশী কৃষি খুবই গুরুত্বপূর্ণ। বাংলাদেশের মাটি ও জলবায়ু কৃষিকাজের জন্য খুবই অনুকূল। আধুনিক প্রযুক্তি উন্নত দেশগুলো মাটির অনুব্রতাকে এবং পানি দুর্বলতাকে যেভাবে দূর করেছে তাতে আধুনিক প্রযুক্তি বাংলাদেশের জন্য আরো বেশি সুবিধা নিয়ে আসবে, স্বাভাবিক । কৃষি ক্ষেত্রে বিজ্ঞান ও প্রযুক্তিকে কাজে লাগিয়ে এসব বাধা দূর করা যায় এবং উন্নত দেশগুলোর মত বাংলাদেশি খাদ্য স্বয়ংসম্পূর্ণ করে তোলা যায় ।

বাংলাদেশি কৃষি গবেষণা: 
কৃষি উন্নতির উপরে বাংলাদেশের অর্থনীতি উন্নতি অনেকাংশে নির্ভরশীল । তাই কৃষি কাজে বিজ্ঞান কৃষি প্রযুক্তি বিষয়ক গবেষণা কোন বিকল্প নেই । তা অত্যন্ত আসার কথা যে , বাংলাদেশে কৃষি গবেষণা ইতিমধ্যে বহু নতুন নতুন উচ্চ ফলনশীল উদ্ভাবন করেছে, বহু কৃষি  বান্ধব  প্রযুক্তি আবিষ্কার করেছে এবং বহু ধরনের কৃষি পুণ্যকে বাজারজাতকরণের ব্যাপারে নতুন নতুন কৌশল বের করেছে। অর্থাৎ কৃষি গবেষণায় বাংলাদেশ কোন কোন ক্রমেই পিছিয়ে নেই । তবে এখন প্রয়োজন এইসব উদ্ভাবনকে দেশে সর্বত্র সহজলভ্য করে তোলা এবং   কৃষককে এসব   উদ্ধবানের সঙ্গে পরিচিত করে  তোলা । বর্তমান সরকারের কৃষি সম্প্রসারণ দপ্তর তৃণমূল পর্যায় পর্যন্ত কৃষকদেরকে নিয়মিতভাবে পরামর্শ ও প্রশিক্ষণ দিচ্ছে । তাতে আধুনিক কৃষি প্রযুক্তি ব্যবহার এবং এর যথাযথ সম্পর্কে অনেক টানিশ্চিত হওয়া যেতে পারে  । শিক্ষিত জনবল কে কৃষি কাজের প্রতি আগ্রহী করে তুলতে পারলেই কৃষি কাজের সঙ্গে তাদের যুক্ত করতে পারলে কাজটা অনেক সহজ হবে ।

কৃষি ও  অতীত কথা:  
কৃষি হল মানব সভ্যতার আদি পেশা । জীবনধারণের তাগিদে আদিম মানুষ প্রাকৃতিকভাবে উৎপন্ন ফলমূল গুহায় নিয়ে  আস্ত । এবং বন জঙ্গলের পশু পাখির স্বীকার করত । প্রকৃতির উপর  নির্ভরশীলতার কারণে তাদের খাদ্য সংকটে  পড়তে হতো । দেখা দিতে  বছরেরকিছু সময়ে তাদের কোন খাবার জুটত না । ফলে খাদ্যের সন্ধানে তাদের এক স্থান হতে অন্য স্থানে ঘুরে বেড়াতে হতো । এই অবস্থা থেকে মুক্তি পেতে আদিম মানুষ এক পর্যায়ে পশু পালন বীজ বপন করতে শিখে । এর ফলে খাদ্যদ্রব্য সুলভ হয় এবং জীবনযাত্রা হয়ে ওঠে  অপেক্ষাকৃত  সহজ । বিজ্ঞান ও প্রযুক্তির  পরিবর্তনের আগে পর্যন্ত  কৃষি কাজ ছিল অত্যন্ত  সময় কঠিন  এবং  প্রকৃতির উপর নির্ভরশীল ।

কৃষি ও বিজ্ঞান: 
কৃষি কাজে বিজ্ঞানের অবদানে ধীরে ধীরে কৃষিক্ষেত্রে নতুন প্রযুক্তির আবির্ভাব  ঘটেছে ।  কৃষিকাজকে সহজ ও কম শ্রম শ্রাদ্ধ  করতে কৃষি বিজ্ঞানীরা অক্লান্ত গবেষণা করেছেন । ফলে একদিকে যেমন চাষ পদ্ধতিতে পরিবর্তন আছে,   ফসল নির্বাচন নতুন নতুন ফসল তৈরি কাজে অগ্রগতি হচ্ছে । কৃষি বিজ্ঞানের এসব গবেষণা পৃথিবীকে আজ শস্য ও ফসল সমৃদ্ধি করে তুলেছে । পৃথিবীর মানুষের জন্য এখন ততটা ফসল দরকার তার চেয়ে অনেক বেশি ফসল পৃথিবীতে ফলছে । পুরনো পুরনো প্রযুক্তি লাঙ্গল মই পরিবর্তে ব্যবহৃত হচ্ছে ট্রাক্টর । উদ্ভাবিত হয়েছে উন্নত জাতির বীজ ও উচ্চ ফলনশীল ফসলের জাত । এতে অল্প সময়ে ও অল্প পরিশ্রমে অধিক ফসল উৎপাদন করা সম্ভব হচ্ছে।  ফসলভীজ উৎপাদন সংরক্ষণে বিজ্ঞান সহযোগিতা করেছে ।  পশুপাখি মাছের রোগ জনিত মৃত্যুর হার হ্রাস পেয়েছে কৃষি চিকিৎসার কারণে । কৃষিবিজ্ঞান প্রযুক্তি কৃষিকাজের জন্য আশীর্বাদ হয়ে উঠেছে ।

উন্নত বিশ্বে কৃষি: 
উন্নত দেশগুলোর কৃষি ব্যবস্থা সম্পূর্ণ বিজ্ঞান নির্ভরশীল। জমিতে বীজ বপন থেকে শুরু করে ঘরে তোলা ফসল তোলা পর্যন্ত সমস্ত কাজই রয়েছে বিজ্ঞান ও প্রযুক্তির ব্যবহার। বিভিন্ন ধরনের  যন্ত্রপাতি যেমন, ফসল কাঠা যন্ত্র, ফসল বাধা যন্ত্র, ও বিভিন্ন ধরনের কৃষি পূর্ণ ইত্যাদি উন্নত দেশগুলোর কৃষি ক্ষেত্রে খুবই জনপ্রিয়। যুক্তরাষ্ট্র , কানাডা, অস্ট্রেলিয়া, রাশিয়া  ইত্যাদি উন্নত দেশগুলো ট্রাক্টরের মাধ্যমে  একদিনে  ১০০ একর জমি চাষ করা সম্ভব হয় ।

মানব জীবনে কৃষির গুরুত্ব: 
মানুষের অস্তিত্বে সাথে কৃষি সরাসরি জড়িত। মানুষের গুরুত্বপূর্ণ  মৌলিক চাহিদা হল খাদ্য , আর এই খাদ্য উৎপাদন সম্পর্কিত কাজই হলো কৃষিকাজ। বর্তমান যুগে কৃষি অর্থনীতির প্রধান ভিত্তি । কৃষি ক্ষেত্রে উন্নতি ও স্বয়ংসম্পূর্ণ তার উপর নির্ভর করে দেশের সার্বিক উন্নতি ।

কৃষির বিভিন্ন শাখায় বিজ্ঞান: 
কৃষি ক্ষেত্রে বিজ্ঞানের আশীর্বাদে ফসলের ক্ষেত্রগুলো আজ পরিপূর্ণ হয়ে উঠেছে। বৈজ্ঞানিক পদ্ধতিতে পরিচালিত উন্নত খাবার গুলো আজ বিস্ময়কর পরিমাণে দুধ, মাংস ডিম ইত্যাদি উৎপন্ন করেছে এবং বাড়তি জনসংখ্যার  খাদদের চাহিদা মিটাচ্ছে। ভবিষ্যতে কৃষিক্ষেত্রে জিন প্রযুক্তি ব্যবহার করে অসম্ভবকে সম্ভব করতে পারবে বলে ধারণা করা হচ্ছে ।

কৃষি ক্ষেত্রে ভবিষ্যৎ: 
বাংলাদেশের মাটি ও জলবায়ু কৃষি  কাজের জন্য উপযোগী। কিন্তু উন্নত বিশ্বের সাথে তাল মিলিয়ে বাংলাদেশি  কৃষিতে  বৈজ্ঞানিক পদ্ধতি প্রযুক্তিগতবিপ্লব হয়নি। তবে বর্তমানে অল্প হলেও কৃষিক্ষেত্রে সফলতা এসেছে। গবেষণার জন্য বাংলাদেশ প্রতিষ্ঠিত হয়েছে বাংলাদেশ কৃষি গবেষণা  কাউন্সিল, বাংলাদেশে ধান গবেষণা ইনস্টিটিউট, বাংলাদেশ কৃষি পরমাণু ইন্সটিটিউট , আর ইত্যাদি । 

উপসংহার: কৃষি কাজে বিজ্ঞান ও প্রযুক্তি ব্যাপক ব্যবহারের ফলে বাংলাদেশের অর্থনীতি দিন দিন  মজবুত  হচ্ছে । বাংলাদেশের সামনের দিকে এগিয়ে যাচ্ছে । বাংলাদেশের অগ্রগতিকে টেকসই করতে প্রয়োজন  কৃষি উপর নির্ভরশীল । সবার আগে  দরকার  শিক্ষিত জনগোষ্ঠীকে কৃষি পেশা আকৃষ্ট করা এবং শিক্ষিত জনগোষ্ঠী কৃষিকাজের সঙ্গে সংযুক্ত করা । কৃষিকাজের সঙ্গে বিজ্ঞান ও প্রযুক্তির সম্পর্কে মজবুত করতে পারলেই কৃষির উন্নত হবে । বিজ্ঞান  অসম্ভবকে সম্ভব করেছেবর্তমান যুগে । আমাদের এই সুজলা সফলা দেশে বিজ্ঞানের সঠিক ব্যবহারে কৃষি ক্ষেত্রে এনে দিতে পারে অনেক সাফল্য । 

"
কৃষিকাজে বিজ্ঞান ,"ভূমিকা
পৃথিবীকে আজ আমাদের হাতের মুঠোয় এনে দিয়েছে যে বিজ্ঞান তা সর্বব্যাপী পরিব্যাপ্ত। জীবন এবং আজকের সভ্যতার এমন কোনো অধ্যায় নেই যেখানে বিজ্ঞানের প্রয়োগ ঘটে নি। বিজ্ঞান জীবনকে করেছে গতিশীল, সুন্দর, স্বাচ্ছন্দ্যময়। বিজ্ঞানের সাহায্যে মানুষ প্রকৃতিকে জয় করেছে এবং প্রকৃতির বিপুল সম্পদে নিজেকে সমৃদ্ধ করে তুলেছে। বিজ্ঞানের নিত্য নতুন আবিষ্কার মানব সভ্যতাকে উন্নতির নব নব স্তরে নিয়ে যাচ্ছে। বিজ্ঞানের শুভ কল্যাণকর শক্তি মানুষকে পশুস্তর থেকে উন্নীত করে পরিণত করে সভ্য মানুষে। সর্বত্র আজ বিজ্ঞানের জয় জয়কার। বিজ্ঞানের অপব্যবহারে কিছু কুফল থাকলেও এর সুষ্ঠু সুন্দর ব্যবহার সর্বক্ষেত্রে আজ অনস্বীকার্য। মানুষের আদিমতম পেশা কৃষিতেও তাই চাহিদার প্রেক্ষিতেই বিজ্ঞান অপরিহার্য। দেশ ও জাতির সমৃদ্ধি সাধনের জন্য কৃষিকাজে বিজ্ঞানের প্রয়োগের অপরিহার্যতা সম্পর্কে সন্দেহের কোনো অবকাশ নেই।
মানুষের প্রাচীন পেশা কৃষির অবস্থান
আদিম মানুষের যাযাবর জীবনে কৃষি দিয়েছিল স্থায়ী বসবাসের ধারণা। কৃষির মাধ্যমেই মানব সভ্যতার ভূমিকা। সেই কৃষি জীবনধারণের অপরিহার্য উপাদান হিসেবে আজও টিকে আছে। মানুষের খাদ্য, বস্ত্র, বাসস্থান, কলকারখানার কাঁচামাল সবই সরবরাহ করে কৃষি। জনসংখ্যা বৃদ্ধির সাথে সাথে মানুষের চাহিদাও বাড়তে থাকে। আর অধিক ফসল উৎপাদনের মাধ্যমে কিভাবে চাহিদা পূরণ করা যায় তার জন্য কৃষিকাজের ওপর নানা দেশে গবেষণা চলছে। বহু দেশের অর্থনীতি কৃষিভিত্তিক। তাদের জাতীয় আয়, উন্নয়ন ও জীবন ব্যবস্থা ব্যাপকভাবে কৃষির ওপর নির্ভরশীল। সবুজ বিপ্লবের মাধ্যমেই আজ বহু দেশ উন্নতির শিখরে। তাই বলা যায়, কৃষির অবস্থান সবার ওপরে। আর কৃষি ব্যবস্থাকে উন্নততর করার লক্ষ্যে বিজ্ঞানের প্রয়োগ আবশ্যক।
কৃষিকাজে বিজ্ঞানের অবদান
মানব জীবনের অন্যান্য ক্ষেত্রে বিজ্ঞানের প্রয়োগে যে অগ্রগতি ও উন্নতি সাধিত হচ্ছে কৃষির বিষয়টি তার ব্যতিক্রম নয়। বিশ্বে মানুষের সংখ্যা বৃদ্ধির প্রেক্ষিতে সচেতন মানবসমাজ উন্নত বিশ্বে বিজ্ঞানের সহায়তায় কৃষিক্ষেত্রে বৈপ্লবিক পরিবর্তন সাধন করেছে। অগ্রসর বিশ্বে আবাদি জমি বাড়ায় বিজ্ঞানের অবদানকে কাজে লাগানো হয়েছে। উন্নতমানের বীজ উৎপাদনের জন্য প্রচুর গবেষণার কাজ চলছে। ব্যাপক জনসংখ্যা সমস্যা সমাধানের লক্ষ্যে কৃষিকাজে বিজ্ঞানের বিভিন্ন যন্ত্রপাতি ব্যাপকভাবে ব্যবহার করা হচ্ছে। যেমন : চাষকাজের সুবিধার জন্য কলের লাঙল, পানিসেচের জন্য গভীর ও অগভীর নলকূপ, বীজ সংরক্ষণের ব্যবস্থা, উৎপাদিত পণ্যসামগ্রী রক্ষা করে প্রয়োজনমতো ব্যবহার, পোকামাকড়ের হাত থেকে ফসল রক্ষার জন্য কীটনাশক ইত্যাদি। এছাড়া গবেষণার মাধ্যমে ভালো জাতের ফসলের উদ্ভাবন, উৎপাদন বৃদ্ধির লক্ষ্যে উন্নতমানের সারের উদ্ভাবন ইত্যাদি ক্ষেত্রে বিজ্ঞান বিশেষ অবদান রেখে পৃথিবীর বিভিন্ন দেশের খাদ্য সমস্যা ও অন্যান্য সমস্যার ভারসাম্য রক্ষা করে। এমনই একটি গবেষণার কেন্দ্র আই.আর.আর.আই। প্রতিষ্ঠানটি ধানের উচ্চফলনের জন্য গবেষণা করে যাচ্ছে।
বিভিন্ন দেশে কৃষিকাজে বিজ্ঞান
উন্নত দেশসমূহে আজ কৃষিকাজ সম্পূর্ণভাবে বিজ্ঞানের ওপর নির্ভরশীল। জমি কর্ষণ, বীজ বপন, সেচ কাজ, ফসল কাটা, মাড়াই এবং বাছাই ইত্যাদি সব কাজ যন্ত্রের সাহায্যে সম্পাদন করা হয়। ট্রাক্টরের সাহায্যে জমি চাষ করে মেশিন দিয়ে জমিতে বীজ বপন করা হয়। তার আগে বপনের জন্য সংরক্ষিত বীজ বাছাই কাজ যন্ত্রের দ্বারা করা হয়। জমিতে প্রয়োজনমতো সার দেওয়া কিংবা ফসলে পোকা লাগলে তা দমনের জন্য ওষুধ ছিটানোর কাজও যন্ত্রের সাহায্যে করা হয়। আজকের যুগে ফসলের জমি সেচের জন্য মানুষ আকাশের দিকে তাকিয়ে থাকে না। অনাবৃষ্টি আর অতিবৃষ্টি শস্য জন্মানোর অন্তরায় হয় না। আজ মানুষ গভীর নলকূপ এবং পাম্পের সাহায্যে জমিতে সেচ দেয়। ফসল কাটা যন্ত্রের সাহায্যে একদিকে ফসল কাটছে, অন্যদিকে যন্ত্রের সাহায্যে মাড়াই হয়ে শস্য ও খড় আলাদা হয়ে যাচ্ছে। শীতপ্রধান দেশে ‘শীত নিয়ন্ত্রিত’ ঘর বানিয়ে গ্রীষ্মপ্রধান দেশের শাকসবজি এবং ফলমূল উৎপন্ন করছে। বিজ্ঞানের সাহায্যে বর্তমানে বিশুষ্কমরুভূমির মতো জায়গায় সেচ, সার ও অন্যান্য বৈজ্ঞানিক প্রক্রিয়ায় চাষাবাদ করে সোনার ফসল ফলাচ্ছে। যেমন, সৌদি আরব মরুভূমিতে গম উৎপাদন করছে ব্যাপক ভিত্তিতে, বিজ্ঞানের প্রয়োগের ফলে ঐসব দেশের ফলন দ্বিগুণ বৃদ্ধি পেয়েছে। জাপানের জমির উর্বরতা আমাদের তুলনায় এক-চতুর্থাংশ হলেও তাদের ফসলের ফলন ও গুণাগুণ বেশি। এভাবে বর্তমান বিজ্ঞান কৃষিকাজে এক যুগান্তকারী বিপ্লব সৃষ্টি করেছে।
বাংলাদেশের কৃষি ব্যবস্থা
আধুনিক কৃষিতে বিজ্ঞানের কিছু প্রভাব পড়লেও এদেশের কৃষিব্যবস্থা এখনো মান্ধাতা আমলের। এদেশের একজন জীর্ণ কৃষক ততোধিক জীর্ণ দুটি বলদকে ঠেলে কৃষি উৎপাদনের ব্যর্থ চেষ্টা চালায়। উন্নত কৃষি প্রয়োগের প্রয়োজনীয় জ্ঞান তাদের যেমন নেই, তেমনি উন্নত কলাকৌশল প্রয়োগের জন্য ও উপযুক্ত আর্থিক সামর্থ্যরে তাদের দারুণ অভাব। শিক্ষা থেকে বঞ্চিত কৃষক সমাজের কাছে উন্নত কৃষি পদ্ধতির আহ্বান পৌঁছায় নি। দারিদ্র্য সীমার নিচে বসবাসরত অধিকাংশ কৃষক আর্থিক কারণে উন্নত কলাকুশলতার চিন্তাও করে না। ভূমিহীন বা প্রান্তিক চাষিরা বেঁচে থাকার তাগিদে পরের জমিতে শ্রম দেয়। সেখানে উন্নত পদ্ধতির চিন্তার কোনো সুযোগ নেই। কৃষকরা মহাজনের হাতে বাধা পড়ে আছে। ব্যাংক ঋণের বোঝা নিয়ে তাদের চলতে হয়। এসব কারণে কৃষকরা আবাদি জমি ভালোভাবে চাষ করতে পারে না, ভালো বীজ সংগ্রহে ব্যর্থ হয়, প্রয়োজনীয় সার ও সেচের অভাব ঘটে, কীটনাশক প্রয়োগও যথাযথ হয় না, ফসল মাড়াই ও সংরক্ষণের ভালো ব্যবস্থা করতে পারে না। ফলে জমি থেকে যে পরিমাণ ফসল উৎপাদিত হয় তা দুর্ভাগ্যজনকভাবে অপর্যাপ্ত এবং তা কৃষকের জীবনে সচ্ছলতা আনতে পারে না। সামগ্রিক পরিস্থিতি মিলিয়ে দেশের চাহিদা মেটাবার মতো খাদ্যশস্য জমি থেকে উৎপাদিত হয় না। বিশ্বের সবচেয়ে ঘনবসতিপূর্ণ এ দেশে অশিক্ষা আর দারিদ্র্যের কারণে কৃষিকাজে আধুনিক বৈজ্ঞানিক জ্ঞানলব্ধ কলাকৌশল প্রবর্তন করা পরিপূর্ণরূপে সম্ভব না হওয়ায় খাদ্য সমস্যা সমাধান ও সম্ভব হচ্ছে না। তাই, এদেশের ক্রমবর্ধমান জনসংখ্যা সমস্যা সমাধানের জন্য কৃষিকাজে বিজ্ঞানের প্রয়োগ এখন সবচেয়ে গুরুত্বপূর্ণ বিষয়।
কৃষিতে বিজ্ঞানের প্রভাব
স্বল্প পরিমাণে হলেও আমাদের দেশে এখন কৃষিকাজে বৈজ্ঞানিক প্রযুক্তির ব্যবহার করা হচ্ছে। ফলে আমাদের দেশেও উৎপাদন কিছুটা হলেও বৃদ্ধি পেয়েছে। অবশ্য জমির খণ্ড-বিখণ্ডতার কারণে ব্যাপকভাবে ট্রাক্টর ব্যবহার করা যাচ্ছে না, তবে সেচকার্যের জন্য মানুষ এখন আর চাতকের ন্যায় আকাশের দিকে তাকিয়ে থাকে না। এখন জমিতে সেচ দেওয়ার জন্য ব্যবহার করা হয় গভীর নলকূপ এবং মেশিনচালিত পাম্প। উপযুক্ত না হলেও কৃষকরা বর্তমানে কীটনাশক ব্যবহার করছে এবং উন্নত বীজ ব্যবহারের ব্যাপকতা বাড়ছে। দেশে কৃষি গবেষণা ও ধান গবেষণা ইনস্টিটিউট উচ্চ ও দ্রুত ফলনশীল ফসলের বীজ উদ্ভাবনে সফলকাম হয়েছে। কিছুদিন আগে একটি উন্নতমানের সার উদ্ভাবিত হয়েছে ফলে আমাদের মতো উন্নয়নশীল দেশেও ক্রমান্বয়ে কৃষির মাধ্যমে উন্নতির পথে ধাবিত হচ্ছে।
কৃষিতে বিজ্ঞানের গুরুত্ব
আমাদের দেশে শিল্পায়ন সুদূরপরাহত। তাই জাতীয় উন্নয়ন একান্তই কৃষি মুখাপেক্ষী। কৃষিক্ষেত্রে বৈপ্লবিক পরিবর্তন আমাদের পরনির্ভরশীলতার অভিশাপ থেকে মুক্ত করতে পারে। বিশ্বব্যাংকের সাম্প্রতিক এক জরিপে দেখা যায়, ১৭৪ টি দেশের মধ্যে উন্নয়নের দিক থেকে বাংলাদেশের অবস্থান ১৬৫-তে। সুতরাং দেশের উন্নয়নের লক্ষ্যে আমাদের কৃষিতে বিজ্ঞানের ব্যবহার অপরিহার্য। খণ্ড খণ্ড জমি একত্রিত করে ট্রাক্টরের সাহায্যে উন্নত বীজ সরবরাহ ও কৃষিঋণের ব্যবস্থা, পানি সেচের ব্যবস্থা করতে হবে এবং নিরক্ষরতা দূর করে কৃষকদের কৃষি বিষয়ে প্রশিক্ষণ দিয়ে অর্থনীতিতে কৃষির গুরুত্ব বুঝিয়ে দিতে হবে।
উপসংহার
মানুষের উদ্ভাবনী শক্তি দিন দিন বাড়ছে। প্রকৃতিকে কীভাবে আরো ব্যাপকভাবে মানব কল্যাণে কাজে লাগানো যায় তার জন্য ব্যাপক গবেষণা চলছে। আকাশের মেঘকে নিয়ন্ত্রণে এনে কৃষি উৎপাদনের কাজে লাগাবার চেষ্টা মানুষ করছে। কৃষিকাজে বিজ্ঞানের অবদান অনন্য। দেশের পঁচাশি ভাগ লোক কৃষিকাজের সাথে সংশ্লিষ্ট। আধুনিক বিশ্বের বৈজ্ঞানিক জ্ঞানভাণ্ডার দিয়ে কৃষিকে উন্নতমানের করা সম্ভবপর হলে জাতির অনগ্রসরতা কাটানো সম্ভব। দেশে বিদেশে কৃষি সম্পর্কিত  বৈজ্ঞানিক জ্ঞান কৃষকদের জীবনে যাতে অর্থবহ প্রভাব বিস্তার করতে পারে সেজন্য সংশ্লিষ্ট সকলের সচেতন থাকতে হবে। আমাদের অর্থনীতির মুক্তি তখনই সম্ভব যখন আমরা ব্যাপকভত্তিতে বিজ্ঞানভিত্তিক কৃষিকাজ শুরু করব।"
কৃষিকাজে বিজ্ঞান ,"ভূমিকা: বর্তমান যুগ বিজ্ঞানের যুগ। সর্ব ক্ষেত্রে বিজ্ঞানের কল্যাণ- স্পর্শ জীবনকে করে তুলেছে সহজও আনন্দমুখর। বিজ্ঞানের কর্মসূচি যত বেশি সম্প্রসারিত হচ্ছে জীবনের উন্নতি হচ্ছে ততবেশি। বিজ্ঞানের এই ব্যাপক কল্যাণমুখী অবদান বিবেচনা করে একে আরো বেশি কাজে লাগানোর নিরন্তর চেষ্টা চলছে ফলে কৃষি ক্ষেত্রে আজ বিজ্ঞানের ব্যবহার শুরু হয়ে গেছে।
বিজ্ঞানের অগ্রযাত্রায় কৃষি: বিজ্ঞানের জয়যাত্রা আজ সর্বত্র অব্যাহত। বিজ্ঞান গবেষণার মাধ্যমে উন্নত প্রযুক্তি ও নতুন নতুন প্রজাতির ফসল উদ্ভাবনের মাধ্যমে কৃষি ক্ষেত্রে ও আজ বৈপ্লবিক পরিবর্তন সাধিত হয়েছে।

কৃষি ক্ষেত্রে বৈজ্ঞানিক প্রযুক্তি সমূহ: কৃষি ক্ষেত্রে বিজ্ঞান এর সর্বশেষ যুগান্তকারী সাফল্য হলো জিন প্রযুক্তির প্রয়োগ। Genetic technology এর ব্যবহার করে উচ্চ ফলনশীল জাত উদ্ভাবন করা হচ্ছে। বিলুপ্তপ্রায় উদ্ভিদ কে টিকিয়ে রাখা হচ্ছে। পূর্বে যে জমিতে এট ফসল জন্মানো হতো সেখানে বিজ্ঞানের সহায়তায় তিন ফসল জন্মানো হচ্ছে। প্রকৃতির ওপর নির্ভর করতে হচ্ছে না।

বাংলাদেশ কৃষি ও বিজ্ঞান: প্রচলিত প্রাচীন পদ্ধতিতে চাষাবাদ এর পরিবর্তে কৃষিকাজের প্রতিটি পর্যায়ে বৈজ্ঞানিক প্রযুক্তিকে কাজে লাগিয়ে কৃষি উৎপাদনে বৈপ্লবিক পরিবর্তন ঘটানো যেতে পারে। শিল্পোন্নত জাপান ও কৃষি প্রধান দেশ। আমাদের দেশের মাটির তুলনায় জাপানের মাটির স্বাভাবিক উৎপাদন ক্ষমতা এক-চতুর্থাংশ। অথচ তারা কৃষিক্ষেত্রে বৈজ্ঞানিক প্রযুক্তিকে কাজে লাগিয়ে আমাদের চেয়ে প্রায় ছয় গুণ অধিক ফসল উৎপাদন করছে। জাপানের মত আমরাও বিজ্ঞান ও প্রযুক্তির ব্যবহার করে আমাদের জমিতে সর্বাধিক ফসল ফলিয়ে খাদ্য সমস্যার সমাধান করতে পারি।


কৃষি উন্নয়নে বাংলাদেশ: মানুষের মৌলিক চাহিদার সবটাই যোগান দেয় কৃষি। তাই কৃষি কে অবহেলা করে বেঁচে থাকা যেমন সম্ভব নয়, তেমনি দেশ ও জাতির সামগ্রিক কল্যাণ সাধন অসম্ভব। তাই কৃষি উন্নয়নের লক্ষ্যে সরকার কৃষি ক্ষেত্রে আধুনিক প্রযুক্তির ব্যবহারে সচেতন। সরকারের কৃষি মন্ত্রণালয়, কৃষি সম্প্রসারণ বিভাগ কৃষিক্ষেত্রে কৃষকদের সচেতনতা বৃদ্ধি ও আধুনিক প্রযুক্তি ব্যবহারে উৎসাহিত করার জন্য সবরকম সাহায্য সহযোগিতা করে আসছে। সরকারিভাবে সরবরাহ করা হচ্ছে উচ্চ ফলনশীল বীজ।

কৃষি কাজের গুরুত্ব: মানুষ কৃষিকাজ দিয়েই জীবনের সূত্রপাত করেছিল এই পৃথিবীতে এবং এখনও কৃষির ওপর নির্ভর করে মানব জীবনের ধারা বইয়ে চলেছে। মানুষের প্রয়োজন বিবেচনা করে কৃষিক্ষেত্রে অনবরত গবেষণা চলছে এবং এর পরিণামে উন্নত দেশগুলো তাদের কৃষি ক্ষেত্রে বৈপ্লবিক পরিবর্তন সাধন করছে।

উপসংহার: বাংলাদেশ একটি কৃষি প্রধান দেশ। এদেশের কৃষি উৎপাদন বৃদ্ধির জন্য বৈজ্ঞানিক উপায়ে চাষাবাদ করা অতীব জরুরি। কেননা আমাদের জাতীয় উন্নয়ন সম্পূর্ণরূপে কৃষির উপর নির্ভরশীল। আর একমাত্র বিজ্ঞান ও প্রযুক্তির মাধ্যমে কৃষি ক্ষেত্রে বৈপ্লবিক পরিবর্তন এনে আমরা পরনির্ভরশীলতার অভিশাপ থেকে মুক্তি পেতে পারি।"
সময়ানুবর্তিতা ,"ভূমিকাঃ
বিন্দু বিন্দু জল নিয়ে গড়ে উঠে বিশাল জলধি, ক্ষুদ্র ক্ষুদ্র বালুকণা নিয়ে সৃষ্টি হয় মরুভূমি।আর অসংখ্য মুহূর্তের সমন্বয়ে রচিত হয় মানুষের পার্থিব জীবন।সময় অমূল্য সম্পদ।চিরপ্রবাহমানতা তার ধর্ম।চঞ্চল, চপল, স্রোতস্বিনীর মতো সর্বদা আপন গতিতে ধেয়ে চলে; কখনো পেছনে ফিরে তাকায় না।মানবজীবনও সময়ের সেই অনন্ত ছন্দে সুর বেধেছে।সময়ের অন্তহীন প্রবাহে সে ছুটে চলেছে জন্ম থেকে মৃত্যুর অভিমুখে।সময় নিরবধি, কিন্তু মানবজীবন সংক্ষিপ্ত। তাই তো মানুষের চিরন্তন বাণীহারা কান্নাঃ

হায় রে হৃদয়

তোমার সঞ্চয়
দিনান্তে নিশান্তে শুধু পথপ্রান্তে ফেলে যেতে হয়
নাই নাই, নাই যে সময়।
(রবীন্দ্রনাথ ঠাকুর)

ঠিক সময়ে ঠিক কাজটি করাই সময়ানুবর্তিতা। জীবনে সফলতা বয়ে আনার জন্য যেসব গুণ গুরুত্বপূর্ণ ভূমিকা পালন করে তার মধ্যে সময়ানুবর্তিতা একটি। মানবজীবনের সকল অনুষঙ্গ সময় দ্বারা প্রভাবিত ও নিয়ন্ত্রিত। অনন্তের দিকে প্রবহমান সময়কে যথাযথভাবে কাজে লাগানােকেই সময়ানুবর্তিতা বলে। একবার সময়ের সদ্ব্যবহার করতে না পারলে, পুনরায় আর তা ব্যবহারের সুযােগ পাওয়া যায় না। তাই সময়কে গুরুত্ব দিয়ে নিজ নিজ জীবন গঠনে সকলকে ঐকান্তিক হতে হয়। সময়ের কাজ সময়ে করলে জীবন সার্থক ও সুন্দর হয়।

সময়ের বৈশিষ্ট্যঃ
প্রবহমানতা সময়ের সবচেয়ে বড়াে বৈশিষ্ট্য। সময় নদীর স্রোতের মতাে প্রবহমান তথা গতিময়। একই জলপ্রবাহে যেমন দুইবার ডুব দেওয়া যায় না, তেমনি একই সময়কে দুইবার পাওয়া যায় না। পৃথিবীর কোনাে শক্তিই সময়ের গতিশীলতাকে রােধ করতে পারে না। নদীর জলপ্রবাহ ভাটির টানে চলে গেলেও আবার জোয়ারে ফিরে আসে। কিন্তু অতিবাহিত সময় আর ফিরে আসে না। উপযুক্ত সময়ে উপযুক্ত কাজটি করতে না পারলে, অসময়ে শতচেষ্টায়ও তা সার্থকভাবে করা যায় না। কথায় আছে, সময়ের এক ফোঁড় আর অসময়ের দশ ফোঁড়'।

মানবজীবনে সময়ের গুরুত্ব/সময়ের গুরুত্বঃ
মহাকালের হিসেবে মানবজীবন অতি ক্ষুদ্র। এই স্বল্পায়ু জীবনের প্রতিটি মুহূর্তই মূল্যবান। কেননা মহাকালের বিচারে মানুষ যে সময় পায়, তা অতি নগণ্য। তাই জীবনের প্রতিটি মুহূর্তের সর্বোত্তম ব্যবহারে কাজ করা উচিত। যে ব্যক্তি সময়কে গুরুত্ব দিয়ে সময়ের কাজ সময়ে সম্পন্ন করে, সে কোনাে ধরনের বিড়ম্বনায় পড়ে না। এক জীবনে মানুষ যে পরিমাণ কাজ করতে পারে, তার একটি সীমা আছে। তাই কোনাে কাজ ফেলে না রেখে যথাসময়ে তা সম্পন্ন করা উচিত।
সময়ের সদ্ব্যাবহারঃ 
সময় নির্ধারণ করে একজন ব্যক্তির জীবন উজ্জ্বল না অন্ধকার হবে। সময়কে সঠিকভাবে ব্যবহার করলে তার জীবন হবে আলোয় ভরপুর এবং অবহেলায় অলস সময় কাটালে তার জীবন হবে অন্ধকার। মানুষ কখনো চিরকাল বাঁচতে পারে না কিন্তু কর্মের মাধ্যমে মানুষ মানুষের মধ্যে চিরকাল বেঁচে থাকতে পারে। জীবনে সঠিক লক্ষ্যে পৌঁছতে হলে কঠোর পরিশ্রম করতে হবে, প্রতিভা ব্যয় করতে হবে এবং সময়কে অনুসরণ করতে হবে। সময়কে অবহেলা করে জীবনে উন্নতি করা কখনোই সম্ভব নয়। আজকে আমরা উন্নত বিশ্বের দিকে তাকাই এবং তাদের অবিরাম দৌড় দেখি, এই দৌড়ের মধ্যেই লুকিয়ে আছে সাফল্যের সোনালী চাবিকাঠি। ব্যক্তিগত জীবন থেকে শুরু করে জনজীবনে সময়ের পূর্ণ সদ্ব্যবহার করার মধ্যেই সাফল্য নিহিত।
সময়ের মূল্যবোধের অর্থঃ
সময়ের মূল্যবোধ হলো, যে সময়ের যে কাজ, তা সেই সময়ে সম্পাদন করা।যে তা করে না, সে সময়ের অমর্যাদা করে এবং পরাজয়ই হয় তার জীবনের চরম পরিণতি।সময়ের এই অবহেলার জন্য ভবিষ্যতে তাকে অনুশোচনা করতে হবে।যে কৃষক ফসলের ঋতুতে ফসলের বীজ বপন না করে আলস্যে সময় অতিবাহিত করে, সে কিভাবে ফসল ওঠার সময় খামার পূর্ণ ফসল আশা করতে পারে? সময় চলে গেলে তখন কান্নাকাটি করেও লাভ হয় না। প্রবাদে আছে:-

সময়ে না দেয় চাষ
মানবজীবনেও সেই একই কথা।জীবনে যখন শক্তি থাকে, সামর্থ্য থাকে, তখন আলস্যে অযথা কালহরন করে জীবন কাটালে শেষ বয়সে অবশ্যই দুঃখ ভোগ করতে হয়।তাই সময়ের মূল্যবোধের গুরুত্ব অনেক।


সময় মূল্যবান হওয়ার কারণঃ 
‘সময় এবং বর্তমান কারো জন্য অপেক্ষা করছে’- এই সুপরিচিত বাক্যটি আমাদের বুঝতে সাহায্য করতে পারে কেন সময় আমাদের কাছে এত মূল্যবান। সময় যেমন কোনো কিছুতে মাপা যায় না, হারানো সময় কোনোভাবেই ফিরে পাওয়া যায় না। আমি যদি সময়ের কাজ না করি, তাহলে কাজ বাকি থাকবে, সময় কেটে যাবে, কাজের বোঝা ভারী হবে এবং জীবন ক্লান্ত হবে এবং বিষণ্নতা নেমে আসবে। ছন্দময় জীবনকে আরও আনন্দময় করতে সময়ের সাথে সমানতালে চলতে হবে। সারাদিনের কাজকে সময় অনুযায়ী ভাগ করতে হবে এবং সময় অনুযায়ী কাজ করতে হবে। আমাদের জীবনের প্রতিটি কাজই পারস্পরিক সম্পর্কের বন্ধনে বাঁধা.. সময়কে অবহেলা করে জীবনে সফলতা পাওয়া সম্ভব নয় তাই প্রতিটি মানুষের জীবনে সময় খুবই মূল্যবান।
সময়নিষ্ঠ ব্যক্তিঃ 
একজন সময়নিষ্ঠ ব্যক্তি সময়কে যথাযথভাবে কাজে লাগিয়ে প্রতিভার স্বাক্ষর রাখতে পারেন। সময়ানুবর্তিতা মানুষকে কাজের গুরুত্ব শেখায়। বিবেচক ব্যক্তি সময়ের গুরুত্ব বােঝেন; তাই তিনি সময়ের সদ্ব্যবহার করতে পারেন। যে সকল দার্শনিক, বিজ্ঞানী, লেখক ও শিল্পী পৃথিবীতে খ্যাত হয়েছেন, ধারণা করা যায়, তাদের আরাে অনেক গুণের মধ্যে সময়ানুবর্তিতা একটি।

সময়ের প্রতি উদাসীনতাঃ
সময়ের সঠিক মূল্যায়ন না করলে মেধাবীরাও অধঃপতনে তলিয়ে যেতে পারে। লোকেরা পরচর্চা করে, অলসভাবে কর্তব্য শির্ক করে এবং মূল্যবান সময় নষ্ট করে। জীবনের কোনো না কোনো সময় হারানো সম্পদ পুনরুদ্ধার করা গেলেও হারানো সময় জীবনে কখনো ফিরে পাওয়া যায় না। সময় নষ্ট করার জন্য পরবর্তী জীবনে আফসোস করা ছাড়া কিছুই করার নেই।

ছাত্রজীবনে সময়ানুবর্তিতাঃ
ছাত্রজীবনই জীবন গড়ার শ্রেষ্ঠ সময়। ছাত্রজীবনকে আগুনে পোড়ানো লোহার সাথে তুলনা করা হয় কারণ লোহা গরম হলে যেকোন আকৃতি ধারণ করা যায় কিন্তু লোহা ঠান্ডা হলে কোন কাঙ্খিত আকার ধারণ করা যায় না। একইভাবে ছাত্রজীবন এমন একটি সময় যা নির্ধারণ করবে ভবিষ্যত জীবন কেমন হবে। ছাত্রজীবনের সময়টাকে সঠিকভাবে মূল্যায়ন করতে পারলে পরবর্তী জীবন হবে অর্থবহ ও সুন্দর।

কর্মজীবনে সাফল্য নির্ভর করে ছাত্রজীবনে সময়ের মূল্য কতটা তার ওপর। ছাত্রজীবনেই জীবনের বীজ বপন করতে হয় তবেই সুফল পাওয়া যায়। ছাত্রজীবনে সময়কে অবহেলা করলে পরবর্তীতে কোনো আফসোস নিয়ে আমরা সেই সময়কে ফিরিয়ে দিতে পারি না। যে ছাত্র সময়কে অবহেলা করে সে শুধু পরীক্ষায় খারাপ করবে না, জীবনের ভবিষ্যত পথ অন্ধকার হবে। পড়াশোনার পাশাপাশি শারীরিক ব্যায়াম করতে হবে নির্ধারিত সময়ে এবং পারিবারিক দায়িত্ব পালনের অভ্যাস গড়ে তুলতে হবে। ছাত্রজীবন থেকেই সময়কে কাজে লাগানোর পাশাপাশি পরিশ্রমে সচেতন হতে হবে।

মনীষীদের জীবনে সময়নিষ্ঠাঃ
জীবনের যাত্রায় যারা সফলতা অর্জন করতে পেরেছেন তারাই সময়ের মূল্য সঠিকভাবে দেন। শিল্প, সাহিত্য, বিজ্ঞান এবং খেলাধুলা সহ বিশ্বের ইতিহাসে আমরা যাদেরকে বিভিন্নভাবে স্মরণ করি তাদের জীবনের ইতিহাস দেখে সময়ানুবর্তিতা প্রমাণিত হয়। স্যার জগদীশ চন্দ্র বসু, রবীন্দ্রনাথ ঠাকুর, কাজী নজরুল ইসলাম, শেক্সপিয়ার, নিউটন, আইনস্টাইন প্রমুখ মনীষীর জীবনী পর্যালোচনা করলে দেখবেন সকলের সাফল্যের পিছনে লুকিয়ে আছে সময়ানুবর্তিতা। জগদীশ চন্দ্র বসু দীর্ঘকাল গবেষণা করে প্রমাণ করেছেন যে উদ্ভিদের প্রাণ আছে, তিনি ধৈর্য ও সময়ানুবর্তিতার মাধ্যমে তা প্রমাণ করতে সক্ষম হয়েছিলেন। বাংলাদেশ ক্রিকেট দলের সেরা অধিনায়ক মাশরাফি বিন মুর্তজা একের পর এক পায়ের ইনজুরির কারণে দল থেকে ছিটকে গেলেও মনোবল না হারিয়ে সময়কে কাজে লাগিয়ে ধীরে ধীরে অনুশীলন চালিয়ে গেছেন।
বিষণ্নতা আর ক্লান্তি তাকে কখনো স্পর্শ করেনি, তাই আবার জাতীয় দলে জায়গা করে নেন। শেষ পর্যন্ত বাংলাদেশকে এনে দেন অসংখ্য শিরোপা। বিশ্ব ইতিহাসের দিকে তাকালে দেখা যাবে আমেরিকার সাথে যুদ্ধের কারণে ভিয়েতনাম অর্থনৈতিকভাবে খুবই হতাশ হলেও সময়কে কাজে লাগিয়ে এবং নিয়ম-নীতি নির্ধারণ করেই সে দেশটি তৈরি হয়েছিল। পোশাক খাতে তারা বিশ্ববাজারে নিজেদের সেরা অবস্থানে রেখেছে এবং একই সঙ্গে অর্থনৈতিকভাবে স্বাবলম্বী হয়েছে। জাপান এশিয়া মহাদেশের একটি উন্নত দেশ যেটি দ্বিতীয় বিশ্বযুদ্ধে বিপুল ক্ষয়ক্ষতির সম্মুখীন হয়েছিল। সময় এবং কঠোর পরিশ্রমের মূল্যের কারণে জাপানিরা আজ একটি উন্নত জীবন উপভোগ করে। আলেকজান্ডার, আব্রাহাম লিংকন অতি সাধারণ জীবন থেকে নেতা হয়ে ওঠেন। এভাবে প্রতিটি মানুষ তার সময়কে সঠিকভাবে কাজে লাগিয়ে জীবনে সফল হতে পারে। মানুষের মধ্যে প্রতিভা বিকাশের জন্য সময়কে বিবেচনায় নিতে হবে। এই সময়ানুবর্তিতার কারণেই বুদ্ধিজীবীরা বিখ্যাত হয়েছেন।


জাতীয় জীবনে সময়ের মূল্যঃ
জাতীয় জীবনে সময়ের তাৎপর্য ও গুরুত্ব অপরিসীম। বাংলাদেশ সরকারকে প্রতি বছর জুন মাসে পরবর্তী বছরের করণীয় ঠিক করতে বাজেট ঘােষণা করতে হয়। এই বাজেটে উল্লেখিত কর্মসূচি ও প্রকল্প যথাসময়ে শেষ করতে না পারলে সরকারকে চাপের মধ্যে পড়তে হয়। আবার যাবতীয় অঙ্গীকার যথাসময়ে শেষ করতে পারলে স্বাভাবিকভাবেই সরকারের সুনাম হয়। আসলে একটি দেশের মানুষ সময় সম্পর্কে কতটা সচেতন, এর উপর নির্ভর করে সে দেশের অগ্রগতি। পৃথিবীতে যে জাতি যত বেশি সময়নিষ্ঠ, সে জাতি তত বেশি উন্নত। আবার পরিশ্রমী হতে হলেও সময়নিষ্ঠ হওয়া দরকার।
বাঙালির সময়জ্ঞানঃ 
বাঙালি সমাজে একটা কথা প্রচলিত আছে যে- ‘আঠারো মাসে এক বছর’ বাঙালি জীবনে প্রভাব ফেলে। আমরা সময়মতো কোনো কাজ করি না এবং সময়মতো কাজ না করার মানসিকতা রয়েছে। কোথাও একটি প্রোগ্রাম কখনই নির্ধারিত সময়ে শুরু হয় না এবং আমরা এটাও ধরে নিই যে প্রোগ্রামটি নির্ধারিত সময়ের কমপক্ষে 1 বা 2 ঘন্টা পরে শুরু হবে। আমাদের জীবনে এই সময়ের প্রতি উদাসীনতার অন্যতম কারণ প্রাচীনকাল থেকে গ্রামভিত্তিক সমাজ ব্যবস্থা। গ্রামে ক্ষেতে ফসল হলে কৃষকের আর দুশ্চিন্তা থাকে না, অলসতা কাজ করে। জীবনের এই দীর্ঘস্থায়ী ছন্দ থেকে বেরিয়ে আসতে ব্রিটিশদের আগমন পর্যন্ত আমাদের অপেক্ষা করতে হয়েছিল।


আমাদের সমাজে পাশ্চাত্য জ্ঞান-বিজ্ঞানের ছোঁয়া লাগতে শুরু করার পর থেকেই বাঙালি জীবন গতি পেতে শুরু করে। আমরা পিছিয়ে যাচ্ছি যেখানে পশ্চিমারা সময়কে হাতের মুঠোয় নিয়ে ধারাবাহিক সাফল্য অর্জন করছে। তবে আধুনিক যুগে আধুনিক জ্ঞানের সংস্পর্শে এসে বাঙালির জীবন পরিবর্তিত হলেও পশ্চিমের মতো তা এখনও পরিপূর্ণতা অর্জন করতে পারেনি। বাঙালীদের আরও সময় সচেতন হতে হবে কিন্তু আমরা অলসতার জন্য অভিযুক্ত থাকব বহুদিন।

আধুনিক যুগে সময়ের মূল্যঃ
সময়ের দাবি মিটিয়েই আধুনিক যুগ আজ সভ্যতার বেদিমূলে উপনীত হয়েছে।যারা সময়ের মূল্য প্রদান করে না, তারা গতিহীন, স্থবির ও মৃতপ্রায়।তাদের জীবনে কোনো সম্ভাবনা কখনো হাতছানি দেয় না।বিজ্ঞানের নব নব আবিষ্কারের ফলে সময়ের বর্তমান মূল্য আরো বৃদ্ধি পেয়েছে।আবিষ্কৃত হয়েছে শব্দের গতির চেয়েও গতিসম্পন্ন কনকর্ড বিমান।মানুষ আজ কয়েক ঘন্টায় পৃথিবীর এক প্রান্ত থেকে আরেক প্রান্তে পাড়ি জমাচ্ছে।বিশ্ব আজ মানুষের হাতের মুঠোয়।জীবনের সর্বত্রই এসেছে গতি। তাই তো কবি আল্লামা ইকবালের কণ্ঠে আমরা শুনি:-

দুর্বার তরঙ্গ এক বয়ে গেল তীব্রবেগে
বলে গেলঃ আমি আছি যে মুহূর্তে আমি গতিমান,
যখনই হারাই গতি সে মুহূর্তে আমি আর নাই।


সময়কে কাজে লাগানাের উপায়ঃ 
কয়েকটি বিষয় লক্ষ রাখলে সময়কে সঠিকভাবে ব্যবহার করা যায়। প্রথমত, লক্ষ্য স্থির করা। লক্ষ্যহীন মানুষ সময়ের অপচয় করে। দ্বিতীয়ত, করণীয়গুলােকে প্রয়ােজন ও গুরুত্ব অনুযায়ী তালিকাবদ্ধ করা এবং ক্রমান্বয়ে সম্পন্ন করা। কোনাে নির্দিষ্ট সময়ে যে কাজটি সবচেয়ে জরুরি, সেই কাজটিই করা উচিত। তৃতীয়ত, প্রতিটি কাজ শেষ করার সময়সীমা নির্ধারণ করা। এতে সময়ের অপচয় করার প্রবণতা কমে যায়। চতুর্থত, কী পরিমাণ সময় হাতে আছে, তা বুঝে কাজ করা। পঞ্চমত, আলস্য ও উদাসীনতা পরিহার করা।

সময় অবহেলার পরিণতিঃ 
‘লালন ফকিরের এই চিরন্তন বাণীতে স্পষ্ট হয়ে যায় সময়কে অবহেলার পরিণতি কী হতে পারে। এক কথায় সময়কে অবহেলার পরিণতি খুবই মর্মান্তিক। সময় কখনই চোখে দেখা যায় না, শব্দ করে না, নীরবে বয়ে যায়, সবার অগোচরে। একজন জ্ঞানী ব্যক্তি সময়ের সদ্ব্যবহার করতে সচেতন, আর উদাসীনতায় ভরা জীবন সময়ের মূল্যায়নে সম্পূর্ণ অসচেতন। অতএব, উদাসীন ব্যক্তির জীবনে অমাবস্যার অন্ধকার নেমে আসে। সময় অবহেলা করলে সময় মানুষের প্রতি প্রতিশোধ নেয়।


মৃত্যু পর্যন্ত মানুষকে দুর্বিষহ অভিশপ্ত জীবন বয়ে বেড়াতে হয়। অন্যদিকে সময়ের সঠিক ব্যবহার জীবনকে করে তোলে সুখী ও সমৃদ্ধিতে পূর্ণ। শৈশবের কাজ যেমন যৌবনে হয় না, তেমনি যৌবনের কাজ বার্ধক্যে হয় না। জীবনের প্রতিটি কাজের একটি নির্দিষ্ট সময় আছে, সময় অনুযায়ী কাজ শেষ করা মানুষের দায়িত্ব। যদি একটি কাজ অবহেলা করা হয়, আরও গুরুত্বপূর্ণ কাজগুলি পরে প্রদর্শিত হবে এবং শেষ পর্যন্ত কিছুই সঠিকভাবে করা যাবে না।

সময়ানুবর্তিতা ও সাফল্যঃ
যে ব্যক্তি সময়কে মূল্যায়ন করতে জানে না, সে জীবনে সাফল্য লাভ করতে পারে । জীবনে নির্দিষ্ট লক্ষ্যে পৌঁছাতে চাইলে সময়কে যথার্থভাবে কাজে লাগাতে হবে। পৃথিবীর সকল সফল মানুষের সাফল্যের রহস্য সময়ানুবর্তিতা। কোনাে মানুষই গুণের আধার হয়ে জন্ম নেয় না। ক্রমাগত চেষ্টা ও অধ্যবসায়ের মধ্য দিয়ে মানুষ ধীরে ধীরে বিভিন্ন গুণ অর্জন করে। শৈশব থেকেই সময়ানুবর্তিতার চর্চা করা উচিত। সময়ের মূল্য বােঝাতে গােবিন্দচন্দ্র দাস লিখেছেনঃ-

আজ করব না করব কালি
এই ভাবে দিন গেল খালি। 
কেমন করে হিসাব দিব নিকাশ যদি চায়
দিন ফুরায়ে যায় রে আমার দিন ফুরায়ে যায়।
উপসংহারঃ
জীবন ছোটো, কিন্তু কাজের পরিধি ব্যাপক। তাই কম সময়ের মধ্যে মানুষকে নিজের চুড়ান্ত শীর্ষে আরােহণ করতে হলে সময়কে যথাযথভাবে কাজে লাগাতে হবে। যে কৃষক যথাসময়ে বীজ বপন করে না, সে কেমন করে পাকা ফসল ঘরে তুলবে? যে ছাত্র নিয়মিত পড়াশােনা করে না, সে কী করে কৃতকার্য হবে? কাজেই একথা মানতেই হবে যে, সময়কে অবহেলা করা ঠিক নয়। বরং উপযুক্ত পরিশ্রম ও সময়ানুবর্তিতা মেনে চললে জীবনের চলার পথ সুগম হবে, তা নির্দ্বিধায় বলা যায়।
"
সময়ানুবর্তিতা ,"প্রারম্ভিকাঃ

বিন্দু বিন্দু জল নিয়ে গড়ে উঠে বিশাল জলধি, ক্ষুদ্র ক্ষুদ্র বালুকণা নিয়ে সৃষ্টি হয় মরুভূমি।আর অসংখ্য মুহূর্তের সমন্বয়ে রচিত হয় মানুষের পার্থিব জীবন।সময় অমূল্য সম্পদ।চিরপ্রবাহমানতা তার ধর্ম।চঞ্চল, চপল, স্রোতস্বিনীর মতো সর্বদা আপন গতিতে ধেয়ে চলে; কখনো পেছনে ফিরে তাকায় না।মানবজীবনও সময়ের সেই অনন্ত ছন্দে সুর বেধেছে।সময়ের অন্তহীন প্রবাহে সে ছুটে চলেছে জন্ম থেকে মৃত্যুর অভিমুখে।সময় নিরবধি, কিন্তু মানবজীবন সংক্ষিপ্ত।তাই তো মানুষের চিরন্তন বাণীহারা কান্না-


হায় রে হৃদয়

তোমার সঞ্চয়

দিনান্তে নিশান্তে শুধু পথপ্রান্তে ফেলে যেতে হয়

নাই নাই, নাই যে সময়।


-রবীন্দ্রনাথ ঠাকুর।

সময়ানুবর্তিতা কিঃ

সময়ানুবর্তিতা বলতে সময়ের কাজ সময়ে করাকে বুঝায়।কর্ম সম্পাদনের জন্য সময়কে সঠিকভাবে কাজে লাগানো উচিত।সৃষ্টির প্রথম থেকে আজ পর্যন্ত সময়ের ধারা ক্রমাগত চলছে।সময়ের এই চলমান ধারায় স্বল্পায়ু মানষের জীবন একটা বিন্দুর মতো।প্রাপ্ত সময়টুকু কম বৈচিত্র্যে মুখর করে তোলার জন্য সুযোগ পাওয়া যায় না।তবে যেটুকু পাওয়া যায়,তার মধ্যে নির্ধারিত সময়ে বিশেষ কাজটি সম্পাদন করাতে সময়ের মূল্যবোধের প্রকাশ ঘটে।

সময়ের গুরুত্বঃ

সময়ের এই অস্থির ধাবমানতার জন্যই জীবন মানুষের কাছে পরম মূল্যবান।সময় অনন্ত, কিন্তু জীবন সীমাবদ্ধ।তার এক প্রান্তে জন্ম, এক প্রান্তে মৃত্যু।এই জন্ম- মৃত্যুর শাসনে জীবন সংকুচিত।সময় অনন্ত, কিন্তু জীবন তার অতি সামান্য ভগ্নাংশ মাত্র।জীবন থেকে যে সময় একবার চলে যায় তা আর ফিরে পাওয়া যায় না।সময়ানুবর্তিতার গুরুত্ব সম্পর্কে যথেষ্ঠ সচেতন থাকা উচিত।সময় জীবনকে গঠনের যে সুযোগ দেয়, তাকে কাজে লাগালেই সাফল্য অনিবার্য হয়ে উঠে।বাংলার লোক- কবির কণ্ঠে সময় নিয়ে হাহাকার উচ্চারিত হয়েছে-


এপার গঙ্গা ওপার গঙ্গা,

মধ্যখানে চর।


অর্থাৎ,এপারে জন্ম ওপারে মৃত্যু মাঝখানে সীমাবদ্ধ জীবন।জীবনের এই সীমাবদ্ধতার জন্যই সময় এত বেশি মূল্যবান।

সময়ের মূল্যবোধের অর্থঃ

সময়ের মূল্যবোধ হলো, যে সময়ের যে কাজ, তা সেই সময়ে সম্পাদন করা।যে তা করে না, সে সময়ের অমর্যাদা করে এবং পরাজয়ই হয় তার জীবনের চরম পরিণতি।সময়ের এই অবহেলার জন্য ভবিষ্যতে তাকে অনুশোচনা করতে হবে।যে কৃষক ফসলের ঋতুতে ফসলের বীজ বপন না করে আলস্যে সময় অতিবাহিত করে, সে কিভাবে ফসল ওঠার সময় খামার পূর্ণ ফসল আশা করতে পারে? সময় চলে গেলে তখন কান্নাকাটি করেও লাভ হয় না।প্রবাদে আছে-
সময়ে না দেয় চাষ

তার দুঃখ বার মাস।


মানবজীবনেও সেই একই কথা।জীবনে যখন শক্তি থাকে, সামর্থ্য থাকে, তখন আলস্যে অযথা কালহরন করে জীবন কাটালে শেষ বয়সে অবশ্যই দুঃখ ভোগ করতে হয়।তাই সময়ের মূল্যবোধের গুরুত্ব অনেক।

সময়ের অপচয়ের অর্থঃ

সময়ের মূল্যবোধের অভাবের পেছনে আছে মানুষের নিরাসক্ত জীবনবোধ, আলস্য, উদাসীনতা এবং অদৃশ্য সময়ের নিঃশব্দ অনন্ত যাত্রা।মানুষ মনে করে, সময়ও বুঝি আলস্যের অনড় পাথরের মতো স্থির হয়ে আছে।তাই সময় পৃথিবীর অলস, কর্মবিমুখ মানুষদের ফাঁকি দিয়ে তার অনাদি যাত্রাপথে প্রস্থান করে।কিন্তু সময় পৃথিবীর সেই অলসদের ক্ষমা করে না, সে তাদের অভিশাপ দিয়ে যায়।অন্যদিকে যারা জীবনের সঙ্গে বা সময়ের সঙ্গে প্রবঞ্চনা করে না, সময়ও তাদের সঙ্গে প্রবঞ্চনা না করে তাদের জন্য আশীর্বাদ বর্ষণ করে যায়।প্রকৃত অর্থে বাঁচতে জানে তারাই।জীবন এবং সময় অমূল্য।সময়ের অপব্যবহারের অর্থ যেমন অপচয়, দুর্লভ মানবজন্মও তেমনি অপচয়ের জন্য নয়।

সময়ের চিরন্তন ধর্মঃ

Time and Tide wait for none- সময় কারো জন্য অপেক্ষা করে না।নিরন্তর বয়ে চলাই সময়ের চিরন্তন ধর্ম।কবির ভাষায়-


সময় চলিয়া যায়

নদীর স্রোতের প্রায়।


বাস্তবিকই নদীর স্রোতের মতো সময়ও সর্বদাই অস্থির।মুহুর্তের জন্যও সে স্থির থাকে না।কারো জন্য সে অপেক্ষা করে না।পার্থিব জগতের সমস্ত কিছুকে অনায়াসে অবহেলা করে সময় বাধা- বন্ধনহীন রুপে ছুটে চলে।তার কোনোকিছুর প্রতি অহেতুক আকর্ষণ নেই।আজকের এই রমণীয় সন্ধ্যাটি তার বর্ণচ্ছটা নিয়ে অন্তর্হিত হলে কোটি কোটি যুগের প্রার্থনাতেও তা আর ফিরে আসবে না।প্রতিটি মুহুর্ত আপনার সমগ্র সম্ভাবনা নিয়ে উপস্থিত হয়।আমাদের আহ্বান করে তার ঐশ্বর্য গ্রহণ করে আমাদের স্বল্পস্থায়ী জীবনকে সার্থকতার গৌরবে অবিনশ্বর করে তুলতে।

সময় ও মানবজীবনঃ

সময় অনন্ত, কিন্তু জীবন সীমাবদ্ধ।যে ব্যক্তি সময়মত কাজ করে না, পরাজয়ই হয় তার ভাগ্যলিপি।সময়ের প্রতি অবহেলার জন্য তাকে একদিন অশ্রুমোচন করতে হবে।পলায়নপর সময়ের দিকে তাকিয়ে বিষাদময় কণ্ঠে মনীষী সুইনবার্ন বলেছেন-


His life is a vision or a watch between a sleep and a sleep.
জীবন আসলে শুধু ঘন্টা আর মিনিটের সমষ্টিমাত্র।তাই মানবজীবনে সময়ের মূল্য দেওয়া একান্ত আবশ্যক।মানুষ চায় তার তার সংক্ষিপ্ত জীবনায়তনের মধ্যে বৃহত্তর কর্মের উৎযাপন।কিন্তু সময় তা মঞ্জুর না করে চলে যায়।যে ব্যক্তি সময়ের যথাযোগ্য মর্যাদা দেয়, সময়ের সদ্ব্যবহার করে; সময়ও তাকে একদিন প্রতিষ্ঠার সিংহাসনে অধিষ্ঠিত করে।প্রকৃতপক্ষে সময়ের যথার্থ মূল্যবোধই জীবনে সাফল্য অর্জনের সোপান।
আদি যুগে সময়ের মূল্যঃ

প্রাগৌতিহাসিক যুগের অরণ্যচারী গুহাবাসী আদিম মানুষের জীবনে সময়ের কোনো মূল্যবোধ ছিল না।সমাজ ও সভ্যতার ভিত রচিত হবার পর থেকেই মানুষের জীবনে সময় মূল্যবান সম্পদ হিসেবে বিবেচিত হতে থাকে।এবং নশ্বর মানুষ অবিনশ্বর হতে সচেষ্ট হয়।এরপর থেকে মানুষ প্রাণান্ত প্রচেষ্টায় জীবনের প্রতিটি মুহুর্তকে কাজে লাগানোর সাধনায় উঠে- পড়ে লাগে।তারই অবশ্যম্ভাবী ফলশ্রুতি হিসেবে মানব সভ্যতা ও সংস্কৃতির দ্রুত উন্নতি ও বিকাশ সাধিত হতে থাকে।

আধুনিক যুগে সময়ের মূল্যঃ

সময়ের দাবি মিটিয়েই আধুনিক যুগ আজ সভ্যতার বেদিমূলে উপনীত হয়েছে।যারা সময়ের মূল্য প্রদান করে না, তারা গতিহীন, স্থবির ও মৃতপ্রায়।তাদের জীবনে কোনো সম্ভাবনা কখনো হাতছানি দেয় না।বিজ্ঞানের নব নব আবিষ্কারের ফলে সময়ের বর্তমান মূল্য আরো বৃদ্ধি পেয়েছে।আবিষ্কৃত হয়েছে শব্দের গতির চেয়েও গতিসম্পন্ন কনকর্ড বিমান।মানুষ আজ কয়েক ঘন্টায় পৃথিবীর এক প্রান্ত থেকে আরেক প্রান্তে পাড়ি জমাচ্ছে।বিশ্ব আজ মানুষের হাতের মুঠোয়।জীবনের সর্বত্রই এসেছে গতি।তাই তো কবি আল্লামা ইকবালের কণ্ঠে আমরা শুনি-


দুর্বার তরঙ্গ এক বয়ে গেল তীব্রবেগে

বলে গেলঃ আমি আছি যে মুহূর্তে আমি গতিমান,

যখনই হারাই গতি সে মুহূর্তে আমি আর নাই।


বাংলাদেশে সময়ের মূল্যবোধঃ

বাংলাদেশের অধিকাংশ মানুষই অশিক্ষিত।তাদের কাছে সময়জ্ঞান স্পষ্ট নয়।তাই এ দেশে সময়ের মূল্যবোধ সম্পর্কে সচেতনতা সৃষ্টি হয় না।ফলে জাতীয় জীবনে এখনো গতি সঞ্চারিত হয় নি।তা না হওয়ায় শিক্ষা জীবনসহ জাতীয়জীবন পঙ্গু হয়ে পড়েছে।জনগণকে শিক্ষিত করে তুলতে পারলেই আমাদের দেশে সময়ের মূল্যবোধ জাগ্রত হবে।

ছাত্রজীবনে সময়ানুবর্তিতাঃ

ছাত্রজীবনই জীবনকে গড়ে তোলার প্রকৃষ্ট সময়।এটাই মানুষের চরিত্র গঠন এবং ব্যক্তিত্ব গঠনের শ্রেষ্ঠ সময়।তাই প্রত্যেক ছাত্রেরই সময়ের সদ্ব্যবহার করা উচিত।পড়ার সময় পড়া, খেলার সময় খেলা- এটিই হওয়া উচিত সময়ের সদ্ব্যবহারের মূলমন্ত্র।আর তিল তিল করে সময়ের সদ্ব্যবহার করলে সাফল্য অবধারিত।অন্যদিকে যে ছাত্র সময়ের সঠিক মূল্যায়ন না করতে পারে, তাকে আজীবন সকলের পেছনে পড়ে থাকতে হয়।তাকে দিয়ে পরিবার, দেশ বা জাতির কোন উপকার হয় না।ছাত্রজীবনে সময়ের সদ্ব্যবহারের প্রতি বিশেষ মনোযোগী না হলে সারাটা জীবন দুঃখ- কষ্টের বোঝা বইতে হয়।তাই তো কবি বলেছেন-


খেলায় মজিয়া শিশু কাটাইও না বেলা,

সময়ের প্রতি কভু করিও না হেলা।


সময়ানুবর্তিতার প্রয়োজনীয়তাঃ

যে জীবন সফলতার জন্যে উন্মুখ সে জীবনে সময়ানুবর্তিতার প্রয়ােজন সর্বাধিক। যার জীবনে সময়ানুবর্তিতা নেই তার জীবনে সফলতার আশা করা বৃথা।অনন্ত কালপ্রবাহে মানুষ বেঁচে থাকে তার সুকীর্তির মধ্য দিয়েই।সুকীর্তি নির্মাণ তার পক্ষেই কেবল সম্ভব যার পক্ষে সময়ানুবর্তী হওয়া সম্ভব।মানুষ পৃথিবীকে সভ্যতার উচ্চশিখরে আজ আসীন করতে পেরেছে সময়ানুবর্তিতা চর্চার মাধ্যমেই।কবি বলেছেন–
নদী আর কালগতি উভয়ে সমান

অস্থির প্রবাহে করে উভয়ে প্রয়াণ।


তাই সময়ের এ প্রবহমান ধারা থেকে সময়কে সঠিকভাবে কাজে লাগানাের মধ্যে জীবনের সাফল্য নির্ভর করে। সময়ানুবর্তিতার মধ্যে মানবজীবনের কৃতিত্ব নিহিত। ঘাসের ডগায় চিকচিক করা শিশিরের মতাে মানবজীবন- যে জীবন প্রভাতেই মিলিয়ে যায় সূর্যের প্রথম সাক্ষাতে।তাই ক্ষণস্থায়ী এ জীবনকে একটি চিরস্থায়ী সম্মানিত আসনে রেখে যেতে হলে প্রয়ােজন সময়ের অনুবর্তী হওয়া।

সময়ের সদ্ব্যবহারঃ

পবিত্র হাদিস শরিফে আছে-


অলস মস্তিষ্ক শয়তানের কারখানা।
অলস ব্যক্তির সমস্ত সময় মন্দ কাজে ব্যয়িত হয়।এতে তার নিজের অসামান্য ক্ষতিও সাধিত হয়।অথচ সময়ের সদ্ব্যবহারের মাধ্যমে স্বল্পপ্রাণ মানুষ জীবনে অনেক মহৎ কাজ করে স্মরণীয়- বরণীয় হতে পারে।কবির কণ্ঠে তাই ধ্বনিত হয়-


সময়ের মূল্য বুঝে করে যারা কাজ,

তারা হয় স্মরণীয় জগতের মাঝ।


তাই আমাদের প্রত্যেকের উচিত সময়কে সঠিকভাবে ব্যবহার করে জীবনের উন্নতির পথের সন্ধান করা।ব্যক্তিজীবনের মতো জাতীয় জীবনেও সময়ের সদ্ব্যবহারের প্রয়োজনীয়তা অপরিসীম।যে জাতির সময়জ্ঞান নেই, সে জাতি কখনো উন্নতি লাভ করতে পারে না।সময়ের সদ্বব্যবহার সম্পর্কে ডাঃ মোহাম্মদ লুৎফর রহমান বলেছেন-


সময়ের সদ্ব্যবহার কর,

সময়ের আরেক নাম অর্থ।


উপসংহারঃ

মানুষের জীবন দ্বিতীয়বার পৃথিবীতে আসবে না।তাই মানুষের উচিত এ জীবনকে পরিপূর্ণ করে গড়ে তােলা।এজন্য সময়ানুবর্তিতা একান্ত প্রয়ােজন।সময়ানুবর্তী জীবন উজ্জ্বল জীবনের উপমা।মানুষের সবথেকে বড় অপরাধ হচ্ছে সময়ের অপচয় করা।যারা সময়কে অবহেলা করে তারা জীবনে উন্নতি করতে পারে না। সময় যেহেতু জীবনের সব সাফল্য এবং সুখের মূল তাই আমাদের উচিত সময়ের সদ্ব্যবহারের ক্ষেত্রে সজাগ দৃষ্টি স্থাপন করা। আমাদের সকলকে একটি কথা মনে রাখা উচিত।


পরিশ্রম ধন আনে,

কর্মে আনে সুখ,

আলস্যে দরিদ্র আনে,

পাপে আনে দুঃখ।"
সময়ানুবর্তিতা ,"সময়ের মূল্য অথবা, সময়ানুবর্তিতা অথবা, সময়ের সদ্ব্যবহার

ভূমিকা
সুন্দর এ পৃথিবীতে মানুষের আয়ুষ্কাল সামান্য। এ সামান্য আয়ুষ্কাল মানুষকে কতই না স্বপ্ন দেখায়। ইংরেজিতে একটা কথা আছে –
Man does not live in years but indeed – মানুষ বাঁচে কর্মের মধ্যে বয়সের মধ্যে নয়।

বিশ্বজগতে অনন্তকালপ্রবাহে মানুষের জীবন নিতান্তই ক্ষণস্থায়ী। এ জীবনও মহামহিম হয়ে উঠতে পারে মানুষের মহৎ কর্মে ও অবদানে। কেউ কেউ পারে জীবনকে রঙে রঙে সাজাতে আবার কাউকে কাউকে শুধু ব্যর্থতা, অপূর্ণতা বেদনা নিয়ে চিরকালের মতো চলে যেতে হয়। এ জগৎসংসারে জয়মাল্য তাদের ভাগ্যেই জোটে যারা সময়ের কাজ সময়ে করতে পারে। সময়ের মূল্য যারা বুঝে তারাই শ্রেঠ মানুষ। মানুষের ধনসম্পদ, মান-সম্মান, স্বাস্থ্য ইত্যাদি হারিয়ে গেলে স্বীয় চেষ্টায় হয়তাে তা ফিরে পাওয়া যায়, কিন্তু সময় একবার চলে গেলে আর ফিরে আসে না। এর মূল্য অন্য কোনাে জিনিস দিয়ে পরিমাপ বা বিনিময় করা যায় না। সুতরাং, আমাদের জীবনের এই অমূল্য সম্পদ সময়কে অবহেলা করে নষ্ট করা উচিত নয়।

সময়ের মূল্য
মহাকাল ছুটিছে অনন্ত ধায়

কেহ তারে ধরিতে নাহি হায়।

সময় অমূল্য সম্পদ। এ পৃথিবীতে অনেক কিছুরই আর্থিক মূল্য নিরুপন করা যায়। কিন্তু সময়ের মূল্য নিরুপন করা সম্ভব না। কোনো কিছু দিয়ে সময়কে পরিমাপ করা যায় না। বহমান নদীর মতো স্বচ্ছ, সাবলীল এর প্রবহমানতা। এক মুহূর্তের জন্যেও স্থির হবার অবকাশ নেই তার। অনাদিকাল থেকে যাত্রা শুরু করে ছুটে চলছে অনন্তের পথে। মানুষের সীমাবদ্ধ জীবন এক সময় থেমে যায়, কিন্তু দুরন্ত সময় চলতেই থাকে। জৈনক ইংরেজ কবি তাই লিখেছেন –

“Time and  tide wait for none”

অর্থাৎ সময় এবং নদীর স্রোত কারো জন্যে অপেক্ষা করে না।
সময়ের এ ধাবমানতার জন্যেই জীবন মানুষের কাছে এতো মূল্যবান। জন্ম ও মৃত্যুর শাসনে জীবন সদা সংকুচিত। অন্তহীন জীবন আশা করেও মানুষ তা পায় না। এখানেই জীবনের চরম ট্রাজেডি।বাংলার লোক-কবির কণ্ঠে উচ্চারিত হয়েছে  এ হাহাকার –

“এপার গঙ্গা ওপর গঙ্গা, মধ্যখানে চর “

অর্থাৎ, এপারে জন্ম ওপারে মৃত্যু মাঝখানে সীমাবদ্ধ জীবন। জীবনের এ সীমাবদ্ধতার জন্যেই সময় এতো বেশি মূল্যবান।

সময়ের বৈশিষ্ট্য
সময়ের প্রধান বৈশিষ্ট্য হল এর গতিশীলতা। সময়কে জগতের কোন নিয়ম বাধায় বাঁধা সম্ভব না। সময় নদীর স্রোতের মত তার আপন গতিতে চলমান। কেয়ামত পর্যন্ত সময়ের অস্তিত্ব বিরাজমান থাকবে। ঘড়ির কাঁটা যতই সামনে অগ্রসর হয় সময় ততই তার অতীতকে ভারী করে। সময়কে ধরে রাখার ক্ষমতা আল্লাহ্ ছাড়া কারও নেই। আজকের মুহূর্তটি কিছু সময় পরেই অতীত হয়ে যায়। সময় একবার চলে গেলে তা ফিরে পাওয়া অসম্ভব। 

সময়ের সদ্ব্যবহার
ফকির লালন সাইয়ের একটি গান আছেঃ

সময় গেলে সাধন হবে না।

দিন থাকিতে দীনের সাধন

কেন করলে না।
সময় অনন্ত, কিন্তু সীমাবদ্ধ মানুষের আয়ুষ্কাল। কাজেই প্রতিটি মুহূর্তকে যথাযথ কাজে লাগিয়ে ক্ষণস্থায়ী জীবনকে সুন্দর করে তােলা সচেতন মানুষের কাজ জীবনে উন্নতি সাধনের জন্য প্রতিটি মুহূর্তকে কাজে লাগানাে অপরিহার্য। সময়ের সদ্ব্যবহার বলতে সর্বক্ষণ কেবল কাজে নিমগ্ন থাকাই বােঝায় না। কাজের সময় কাজ, বিশ্রামের সময় বিশ্রাম এবং খেলার সময় খেলা, এটাই সময়ানুবর্তিতা Work while you work and play while you play. পরে করা হবে বলে অযথা সময়ের অপচয় করা উচিত নয়। কারণ দীর্ঘসূত্রতা হরণ করে সময়কে। নির্ধারিত সময়ের কাজ যথারীতি সম্পন্ন করলেই ক্রমশ সময়ের সদ্ব্যবহারের অভ্যাস গড়ে ওঠে। সময়কে সর্বদা সৃষ্টিশীল কাজে লাগানাে উচিত। কারণ কথায় বলে, “সময়ের এক ফোঁড় , অসময়ের দশ ফোড়, পৃথিবীর উন্নত দেশগুলাের সমৃদ্ধির মূলে রয়েছে সময়ের প্রতি তাদের সচেতনতা ও সময়ের সদ্ব্যবহার করার প্রবল আগ্রহ। বিন্দু বিন্দু জল নিয়ে যেমন বিশাল সমুদ্র, কণা কণা বালু নিয়ে যেমন সুবিস্তৃত মরুভুমি, তেমনি অসংখ্য মুহূর্তের সমন্বয়ে আমাদের জীবন। তাই এ মুহূর্তগুলোকে আমরা যত সুন্দরভাবে কাজে লাগাবো আমাদের জীবন ততই সুন্দর হবে।

ছাত্রজীবনে সময়ের মূল্য
ছাত্রজীবনকে বলা যায় জীবন সংগ্রামের প্রস্তুতির সময়। এ সময়ে যেমন বীজ বপন করা হয়, ভবিষ্যতে তেমন ফলই পাওয়া যায়। অধ্যয়নই ছাত্রদের প্রধান কর্তব্য। প্রতিদিনের পড়া পরবর্তী দিনের জন্য ফেলে না রেখে যথাসময়ে শেষ করার মানসিকতা থাকতে হবে। নিয়মিত পাঠাভ্যাসের পাশাপাশি শরীরচর্চা, চরিত্র গঠন, শৃঙ্খলা ও সংযমের অভ্যাস গড়ে তুলতে হবে। কর্মজীবনে সাফল্য নির্ভর করে ছাত্রজীবনে সময়ের সঠিক মূল্যায়নের ওপর। সুতরাং, শৈশব থেকেই কাজের প্রকৃতি অনুসারে সময়ানুবর্তী হওয়া একান্ত প্রয়ােজন। ছাত্রজীবনের দৈনন্দিন কর্মসূচিকে যারা অবহেলা করে তারাই জীবনের সাফল্যের সােনার কাঠির পরশ থেকে বঞ্চিত হয়। এ প্রসঙ্গে উইলিয়াম শেক্সপিয়ার বলেছেন,
“সময়ের প্রতি যাদের শ্রদ্ধা নেই, তারাই পৃথিবীতে নিঃস্ব, বঞ্চিত ও পরমুখাপেক্ষী।”

জাতীয় জীবনে সময়ের মূল্য
জাতীয় জীবনে সময়ের মূল্য অপরিসীম। কোনাে জাতির উত্থানপতন নির্ভর করে জাতীয় জীবনের কর্মতৎপরতার উপর। আলস্য, ঔদাসীন্য, অনিয়মানুবর্তিতা যে-কোনাে জাতির অপমৃত্যু ঘটাতে পারে। বাংলাদেশের সামগ্রিক পরিস্থিতিতে আমরা দেখি আমরা সময়ের কাজ সময়ে করি না। গালগল্প, পরনিন্দা, পরচর্চা করে আমরা অযথা সময়ের অপচয় করি। সময়ের মূল্যকে গুরুত্ব দিয়ে পাশ্চাত্যের বহু দেশ উন্নতির চরম শিখরে উঠেছে। দ্বিতীয় বিশ্বযুদ্ধের পর প্রায় ধূলিসাৎ হয়ে যাওয়া জাপান সময়ের মূল্যকে সম্মান দিয়েই আজ বিশ্ব দরবারে মাথা উঁচু করে দাঁড়িয়েছে। আমাদের বৈশ্বিক ও জাগতিক উন্নয়ন করতে হলে অবশ্যই সময়কে গুরুত্ব দিতে হবে এবং সময়ের কাজ সময়ে করতে হবে। 

সময়ই শ্রেষ্ঠ সম্পদ
মানবজীবন মূলত কতকগুলাে মুহূর্তের সমষ্টি মাত্র। অতএব, প্রতিটি মুহূর্তই মানুষের জন্য মূল্যবান। সময়ের ক্ষেত্রে ‘সামান্য’ বলে কোনাে কথা নেই। ক্ষণিক মুহূর্তের অপচয় জীবনের সম্ভাবনাময় সুযােগগুলােকে নষ্ট করে দেয়। সময় হচ্ছে মানবজীবনের সবচেয়ে মূল্যবান বিষয়। সময়কে কাজে লাগাতে পারলেই মানুষের জীবনে সাফল্য ধরা দেয়। অতএব, যথাযথভাবে সময়কে কাজে লাগালে মানুষ ধন-সম্পদ, বিদ্যা-বুদ্ধি, যশ-খ্যাতি সব কিছুই অর্জন করতে পারে।

সময়ের অবহেলার পরিণাম
কথায় আছে:

সময়ে যে না দেয় চাষ,

তার দুঃখ বার মাস। 

কাজেই জীবনের সংক্ষিপ্ত সীমার মধ্যে যে পরম মূল্যবান সময় আমরা পাই, তাকে যদি অবহেলা করি, আলস্য ভরে সেই মূল্যবান সময় নষ্ট করি, তাহলে তা হয় সময়ের অপচয় মাত্র। সেই অপচয়ের বেদনা আমাদের জীবনে একদিন মর্মান্তিক দুঃখের মতাে নেমে আসবে। তখন বুকফাটা আর্তনাদ করে কিংবা চোখের জল কিংবা অনুতাপের অন্তর্দাহে সেই আলস্যে অতিবাহিত সময় আর কখনােই ফিরে পাওয়া যাবে না। কবি যেমন বলেছেন:
রাত্রে যদি সূর্যশােকে ঝরে অশ্রুধারা

সূর্যকভু ফেরে নাহি, ব্যর্থ হয় তারা।

সময়ানুবর্তিতার অন্তরায়
অধৈর্য আর আলস্যই সময়ের যথার্থ ব্যবহারের প্রধান অন্তরায়। কথায় আছে- “অলস মস্তিষ্ক শয়তানের কারখানা।” কর্মক্ষমতা হরণ করে মনে কুচিন্তা অনুপ্রবেশ ঘটানাে অলস মস্তিষ্কের কাজ। সুতরাং, আলস্যকে সযত্নে পরিহার করে স্ব-স্ব আবশ্যকীয় কর্ম সম্পাদনের মাধ্যমে জীবনের প্রতিটি মুহূর্তকে প্রাণবন্ত করে তােলা উচিত। এ প্রসঙ্গে মহামতি এডিসন যথার্থ বলেছেন-

“জীবনকে যদি উপভােগ করতে চাও, তবে আলস্যকে দূরে রাখ।”

রােগ-ব্যাধি-জরা সময়ানুবর্তী হওয়ার পথে বিঘ্ন সৃষ্টি করতে পারে; কিন্তু যথাযথ শিক্ষা ও সাধনার মাধ্যমের সময়ের সঙ্গে তাল মিলিয়ে চলতে পারার মধ্যেই সার্থকতা।

সময়কে কাজে লাগানাের উপায়
কর্মময় জীবনে মানুষকে বহু রকমের দায়িত্ব ও কর্তব্য পালন করতে হয়। জীবনে নির্দিষ্ট পরিসীমার মধ্যে এতসব দায়িত্ব এবং কর্তব্য পালন করা তার পক্ষে অসম্ভব হয়ে পড়ে। তবে কেউ যদি তার কাজের পরিমাণ বিবেচনা করে সময়কে ভাগ করে নেয়, তাহলে ঠিক সময়ে সে কাজটি সম্পন্ন করতে পারে। কাজের সময়ের পাশাপাশি অবসর সময়ও চিহ্নিত করে রাখা প্রয়ােজন। কারণ, জীবনে কাজের ফাঁকে ফাঁকে অবসর কিংবা বিনােদনের প্রয়ােজন আছে। এতে করে কাজে নতুন উদ্দীপনা সৃষ্টি হয়। তাই অবসর কিংবা বিনােদনের সময়টুকুকে সময়ের অপচয় মনে করা যুক্তিযুক্ত নয়। তাছাড়া সময়ের কাজ সময়েই করতে হবে। যে কৃষক সময়মতাে জমিতে চাষ করে না, উপযুক্ত সময়ে আগাছা ধ্বংস করে না, প্রয়ােজন মতাে সার দেয় না- সে ফসলের আশা কী করে করতে পারে? বিশ্ব বিখ্যাত ফরাসি সম্রাট নেপােলিয়ন ওয়াটারলুর যুদ্ধে ইংরেজদের কাছে শােচনীয়ভাবে পরাজয় বরণ করেন।


এটিই তার জীবনের একমাত্র পরাজয়। এ পরাজয়ের কারণ, তাঁর জনৈক সেনাপতি সঠিক সময়ে সসৈন্যে যুদ্ধক্ষেত্রে উপস্থিত হতে পারেননি। উক্ত সেনাপতি মাত্র কয়েক মিনিট বিলম্ব করেছিলেন। এর ফলে জগৎ  বিখ্যাত সম্রাটকে পরাজয়ের গ্লানি ভােগ করতে হয়। সেনাপতির যদি এ বিলম্ব না ঘটতাে তাহলে ইউরােপ তথা বিশ্বের ইতিহাস বদলে যেতাে। কেবল নিজে খেয়ে-পরে বেঁচে থাকাই মানবজীবনের একমাত্র উদ্দেশ্য নয়। মানুষের গুণগত উন্নতির জন্য যেমন অন্যের কথা ভাবতে হবে, তেমনি আত্মিক বিকাশের জন্য সৃজনশীলতার চর্চা করা আবশ্যক। সময়ের সঠিক ব্যবহারের মাধ্যমে জগতে কীর্তিমান হওয়া সম্ভব। এ জন্য সম্মুখে আসা কর্তব্য ও দায়িত্বকে ভাগ করে নিতে হবে। উপযুক্ত সময়ে উপযুক্ত সিদ্ধান্ত গ্রহণ এবং সে অনুযায়ী কর্তব্য পালনের মাধ্যমে কাঙ্ক্ষিত সাফল্য অর্জন করা সম্ভব। একদিনের কাজ অন্য দিনের জন্য ফেলে রাখা চলবে না। তাছাড়া কাজের সময়ে মতাে অবসর সময়ও চিহ্নিত করে রাখতে হবে।

সময়ের গুরুত্ব
বেঞ্জামিন ফ্রাঙ্কলিন বলেছেঃ

জীবনকে যদি তুমি ভালোবাসো, তাহলে সময়ের অপচয় করো না। কারণ, জীবন হচ্ছে সময়ের সমষ্টি মাত্র।

মানবজীবন ক্ষণস্থায়ী, কিন্তু তার গৌরব চিরস্থায়ী। জীবনের শিক্ষা অফুরন্ত, কর্তব্য অপরিমেয়, কর্মজগতের পরিধি ক্রমবর্ধমান। তাই সময়কে সঠিকভাবে কাজে লাগিয়ে কর্মের সঙ্গতি বিধান করা উচিত। যথাসময়ে বীজ বপনের ওপর যেমন নির্ভর করে শস্য উৎপাদন, রােগের কারণে উপযুক্ত সময়ে যেমন গ্রহণ করতে হয় ওষুধ, তেমনি সঠিক দায়িত্বের সঙ্গে নিয়মিত পাঠাভ্যাসের মাধ্যমে পরীক্ষায় কাঙ্খিত  ফলাফল লাভ করা সম্ভব । জীবন, প্রকৃতি, পরিবেশ সর্বত্রই সময়ের নিবিড় ছকে পরিচালিত হচ্ছে। সময় ও সুযােগকে কাজে লাগাতে পারলে উন্নতির পথ প্রশস্ত হয়, জগতে কীর্তিমান হওয়ার সুযোগ  ঘটে। কবি বলেন –
“সময়ের মূল্য বুঝে করে যারা কাজ। তারা আজ স্মরণীয় জগতের মাঝ।”

সময়ের মূল্যায়ন ও জীবনে সাফল্য
সময় গতিশীল তা কখনাে থেমে থাকে না। কোনাে লােভ দেখিয়ে, কোনাে ভয় দেখিয়ে সময়কে থামানাে যায় না। সময় নির্মম ও নিষ্ঠুর। অথচ সময়কে কাজে লাগাতে পারলেই জীবনে সফলতা লাভ করা যায়। যার সময় সম্পর্কে জ্ঞান আছে ও পরিমিতিবােধ আছে সে-ই জীবনে সাফল্য লাভ করে। সময়ের অবহেলা করলে সাফল্য সােনার হরিণের মতাে কোনাে দিনই ধরা দেবে না। প্রতিটি মুহূর্তই নতুন নতুন সম্ভাবনার দ্বার খুলে দেয়। যারা সময়কে কাজে লাগাতে পারে তারাই সাফল্য লাভ করে। কিন্তু সময়কে অবহেলা করে অপব্যয় করলে জীবনে মারাত্মক পরিণতি নেমে আসে। কোনাে বিষয়ে সে সফলতার মুখ দেখতে পায় না। কবির ভাষায়-

“নিতান্ত নির্বোধ যেই শুধু সেই জন।
এ অমূল্য সময় করে বৃথায় যাপন।”

সময়নিষ্ঠ ব্যক্তি ও জাতির উদাহরণ
জগতের প্রাতঃস্মরণীয় ব্যক্তিদের ইতিহাস পর্যালােচনা করলে দেখা যায় যে, তারা কেউই সময়ের মূল্য সম্পর্কে উদাসীন ছিলেন না। তাদের জীবনের প্রতিটি মুহূর্তই ছিল প্রাণচঞ্চল এবং কর্মবহুল। কোনাে রকমের অলসতা এবং জড়তা তাদেরকে আচ্ছন্ন করতে পারেনি। গণতন্ত্রের প্রবক্তা আব্রাহাম লিংকন- যিনি সামান্য শ্রমিক থেকে হয়েছিলেন আমেরিকা যুক্তরাষ্ট্রের কৃতী প্রেসিডেন্ট। রাসূল সাল্লাল্লাহু আলাইহি ওয়াসাল্লাম  ইসলামকে প্রতিষ্ঠা করার জন্যে প্রতিটি মুহূর্তকে কাজে লাগিয়েছিলেন অনেক রক্ত বিসর্জন দিয়েছিলেন। এরিস্টটল- যিনি দিগবিজয়ী বীর আলেকজান্ডারের গৃহশিক্ষক থেকে হয়েছিলেন জগদৃবিখ্যাত দার্শনিক, যিনি বিশ্বের কোটি কোটি মানুষের কাছে পরিচিত হয়ে আছেন আধুনিক সভ্যতা ও জ্ঞানবিজ্ঞানের জনক হিসেবে। বৈজ্ঞানিক নিউটন, আইনস্টাইন, আলভা এডিসন, রবীন্দ্রনাথ ঠাকুর, কাজী নজরুল ইসলাম, শের-এবাংলা এ. কে. ফজলুল হক এমনি বহু মনীষীর নাম এ প্রসঙ্গে বলা যেতে পারে। আর সময়নিষ্ঠ জাতি হিসেবে ইংরেজ, আমেরিকান, জাপানি, ভিয়েতনামি, চাইনিজ, কোরিয়ানদের নাম বিশেষভাবে উল্লেখযােগ্য। ইংরেজরা সাংঘাতিক রকমের সময়নিষ্ঠ জাতি, তাই তারা পৃথিবীজোড়া এক বিশাল সাম্রাজ্য গড়ে তুলেছিল। বহু পরে যে আমেরিকার আবিষ্কার হয়, সেই আমেরিকানরাই সময়কে কাজে লাগিয়ে আজ পৃথিবীর সেরা জাতি। দ্বিতীয় বিশ্বযুদ্ধে পরাজয়ের ফলে যে জাপানিরা সর্বস্বান্ত হয়ে পড়েছিল সে জাপান সময়কে কাজে লাগিয়ে দ্রুত নিজেদেরকে আবার গড়ে নিয়েছে। তারা আজ এশিয়ার অহংকার। আমেরিকার সাথে প্রায় দশ বছর যুদ্ধ করে যে ভিয়েতনাম প্রায় ধ্বংস হয়ে পড়েছিল, সে ভিয়েতনামে আজ উন্নয়নের সুবাতাস বইছে। এশিয়ার আরও দুটি দেশ, দক্ষিণ কোরিয়া এবং মালয়েশিয়া আজ উন্নত দেশ হিসেবে বিবেচিত। সময়কে কাজে লাগিয়েই এরা আজ উন্নয়নের স্বর্ণশিখরে অধিষ্ঠিত। অনুন্নত দেশগুলাের সামনে এসব দেশ আজ মডেল হিসেবে চিহ্নিত হচ্ছে।

বাঙালির সময়জ্ঞান
বাঙালির যে সময়জ্ঞান কম তা বলাই বাহুল্য। এর মূলে রয়েছে বাঙালির প্রাচীন জীবনযাত্রা থেকে প্রাপ্ত অভ্যাস। দীর্ঘকাল ধরে বাঙালির সমাজজীবনের কাঠামাে ছিল গ্রামকেন্দ্রিক। সেখানে জীবনে জটিলতা ছিল কম। অল্প আয়াসে সােনার ফসলে মাঠ ভরে যেত বলে জীবনসংগ্রামের গতি ছিল মন্থর। প্রচুর অবসর মিলত বলে সেকালে বাঙালির জীবনে ছিল বারাে মাসে তের পার্বণের আনন্দ। বাইরের জগৎ কোথায় চলছে সেদিকে বাঙালি খুব একটা ফিরে তাকায় নি। কিন্তু বাঙালির সুখবিভাের অলস-মন্থরতা ভরা জীবনে প্রবল অভিঘাত লাগে এদেশে ইংরেজ আগমনের পর পাশ্চাত্য সভ্যতার প্রভাবে। দেখা গেল, পৃথিবী যেমন এগিয়ে গেছে তেমনি তাদের সময়-সচেতনতার তুলনায় বাঙালির সময়সচেতনতা রয়েছে অনেক পিছিয়ে। এরপর বাঙালি সময়-সচেতন হতে চেষ্টা করছে। কিন্তু অলস অভ্যাসের জের এখনাে চলছে। বাঙালির সময়জ্ঞান সম্পর্কে যে ঠাট্টা-বিদ্রুপ চলে সে অপবাদ এখনও আমরা মােচন করতে পারি নি।

সময়ের অপব্যবহার ও আমাদের কর্তব্য
যারা সময়কে সঠিকভাবে কাজে লাগায় না ও সময়ের মূল্য দেয় না, তাদের জীবনাকাশ ঘনকালাে মেঘে আচ্ছন্ন। ‘ওয়াটার-লু’র যুদ্ধে নেপােলিয়নের সেনাপতি নির্দিষ্ট সময়ের কিছুক্ষণ পরে সসৈন্যে যুদ্ধক্ষেত্রে হাজির হওয়ায় নেপােলিয়নের শােচনীয় পরাজয় হয়েছিল। একটি জার্মান ছড়ায় বলছে :
For want of a nail, the shoe is lost. 

For want of a shoe, the horse was lost, 

For want of a horse, the rider was lost.

For want of a rider, the battle was lost,
For want of a battle, the kingdom was lost.
And all for the want of a horse shoe nail.

অর্থাৎ একটি পেরেকের অভাবে ঘােড়ার খুর কাজ করে নি। খুরের সমস্যার ফলে ঘােড়া কাজ করে নি। ঘােড়া না থাকাতে অশ্বারােহী সৈন্য পাওয়া যায় নি। অশ্বারােহী সৈন্যের অভাবে যুদ্ধে হেরে যেতে হল। যুদ্ধে হেরে যাওয়াতে রাজত্ব হারাতে হল। আর এ সবকিছুই ঘটেছিল সময়মতাে ঘােড়ার খুরের একটি পেরেকের অভাবে। মনে রাখতে হবে যে, ‘সময়ে একফোঁড় অসময়ে দশ ফোঁড়’। সময় মতাে একটি পেরেকের জোগান না দিতে পারায় জীবনযুদ্ধে হেরে যেতে হয়েছে। এমনিভাবে সময়ের অপব্যবহারে বহু প্রতিভাবান ও শক্তিসম্পন্ন ব্যক্তি জীবনযুদ্ধে হেরে গেছেন। সময়ের কোন মহর্তটি যে মূল্যবান তা কেউ জানে না বলেই জীবনের প্রতিটি মুহূর্তকেই মহামূল্যবান ভেবে কাজে লাগাতে হবে। সময়ের অবহেলা মানে জীবনকে অবহেলা করা। ঘড়ির কাঁটাটি টিক টিক করে যেন ঠিক এ কথাটিই বলে চলেছে ‘সাবধান! আমাকে ভুলাে না, তােমার সুপ্ত চৈতন্য জাগ্রত কর, কল্যাণ তােমারই হবে।’ 

উপসংহার
ইংরেজিতে বলা হয়, “Time is money.”— অর্থাৎ সময়ই অর্থ। সীমাবদ্ধ জীবনে উন্নতির সােপান হলাে সময়ের মূল্য অনুধাবন করা। সময়ের সঠিক ব্যবহার জীবনকে করে মহিমান্বিত। মানুষের মূল্যবান এ জীবন বারেবারে আসে না, একবারই আসে। মানুষের উচিত তার এ জীবনকে কানায় কানায় পরিপূর্ণ করে তােলা। এজন্য সময়ানুবর্তিতা একান্ত প্রয়ােজন। অতীতে তারাই সফল হয়েছে, যারা সময়ের মূল্য দিয়েছে। ভবিষ্যতেও তারাই সফল হবে যারা সময়কে অত্যন্ত গুরুত্বের সাথে বিবেচনা করবে। মানুষের চরম ও পরম পাওয়ার মূলে রয়েছে সময়ের প্রতি সচেতনতা আর সময়ের সঠিক মূল্যায়ন। সফল ব্যক্তিদের সাফল্যের চাবিকাঠি এর মধ্যে নিহিত রয়েছে। সুতরাং জীবনকে অর্থবহ করতে, দেশ ও জাতিকে সমৃদ্ধ করে তুলতে আমাদের প্রত্যেকেরই সময়ের মূল্য অনুধাবন করা উচিত।"
সময়ানুবর্তিতা ,"ভূমিকা: ঠিক সময়ে ঠিক কাজটি করাই সময়ানুবর্তিতা। জীবনে সফলতা বয়ে আনার জন্য যেসব গুণ গুরুত্বপূর্ণ ভূমিকা পালন করে তার মধ্যে সময়ানুবর্তিতা একটি। মানবজীবনের সকল অনুষঙ্গ সময় দ্বারা প্রভাবিত ও নিয়ন্ত্রিত। অনন্তের দিকে প্রবহমান সময়কে যথাযথভাবে কাজে লাগানােকেই সময়ানুবর্তিতা বলে। একবার সময়ের সদ্ব্যবহার করতে না পারলে, পুনরায় আর তা ব্যবহারের সুযােগ পাওয়া যায় না। তাই সময়কে গুরুত্ব দিয়ে নিজ নিজ জীবন গঠনে সকলকে ঐকান্তিক হতে হয়। সময়ের কাজ সময়ে করলে জীবন সার্থক ও সুন্দর হয়।

সময়ের বৈশিষ্ট্য: প্রবহমানতা সময়ের সবচেয়ে বড়াে বৈশিষ্ট্য। সময় নদীর স্রোতের মতাে প্রবহমান তথা গতিময়। একই জলপ্রবাহে যেমন দুইবার ডুব দেওয়া যায় না, তেমনি একই সময়কে দুইবার পাওয়া যায় না। পৃথিবীর কোনাে শক্তিই সময়ের গতিশীলতাকে রােধ করতে পারে না। নদীর জলপ্রবাহ ভাটির টানে চলে গেলেও আবার জোয়ারে ফিরে আসে। কিন্তু অতিবাহিত সময় আর ফিরে আসে না। উপযুক্ত সময়ে উপযুক্ত কাজটি করতে না পারলে, অসময়ে শতচেষ্টায়ও তা সার্থকভাবে করা যায় না। কথায় আছে, সময়ের এক ফোঁড় আর অসময়ের দশ ফোঁড়'।
মানবজীবনে সময়ের গুরুত্ব: মহাকালের হিসেবে মানবজীবন অতি ক্ষুদ্র। এই স্বল্পায়ু জীবনের প্রতিটি মুহূর্তই মূল্যবান। কেননা মহাকালের বিচারে মানুষ যে সময় পায়, তা অতি নগণ্য। তাই জীবনের প্রতিটি মুহূর্তের সর্বোত্তম ব্যবহারে কাজ করা উচিত। যে ব্যক্তি সময়কে গুরুত্ব দিয়ে সময়ের কাজ সময়ে সম্পন্ন করে, সে কোনাে ধরনের বিড়ম্বনায় পড়ে না। এক জীবনে মানুষ যে পরিমাণ কাজ করতে পারে, তার একটি সীমা আছে। তাই কোনাে কাজ ফেলে না রেখে যথাসময়ে তা সম্পন্ন করা উচিত।
সময়নিষ্ঠ ব্যক্তি: একজন সময়নিষ্ঠ ব্যক্তি সময়কে যথাযথভাবে কাজে লাগিয়ে প্রতিভার স্বাক্ষর রাখতে পারেন। সময়ানুবর্তিতা মানুষকে কাজের গুরুত্ব শেখায়। বিবেচক ব্যক্তি সময়ের গুরুত্ব বােঝেন; তাই তিনি সময়ের সদ্ব্যবহার করতে পারেন। যে সকল দার্শনিক, বিজ্ঞানী, লেখক ও শিল্পী পৃথিবীতে খ্যাত হয়েছেন, ধারণা করা যায়, তাদের আরাে অনেক গুণের মধ্যে সময়ানুবর্তিতা একটি।
ছাত্রজীবনে সময়ানুবর্তিতা: একজন ছাত্রের ভবিষ্যৎ জীবন কেমন হবে, তার অনেকখানি নির্ভর করে ছাত্রজীবনের উপর । ছাত্রজীবনই ভবিষ্যৎ ফসলের বীজ বপনের কাল। এ সময়ে সময়ানুবর্তিতার শিক্ষা গ্রহণ করা উচিত। পড়াশােনা, খেলাধুলাসহ যাবতীয় কাজ গুরুত্ব অনুযায়ী সময় মতাে করার অভ্যাস ছাত্রজীবনেই গড়ে তুলতে হয়। সময়ের সদ্ব্যবহার যে করতে জানে না, সে কোনাে কিছুতে কৃতকার্য হয় না। ব্যর্থতা তার পিছু ছাড়ে না।।
জাতীয় জীবনে সময়ের মূল্য: জাতীয় জীবনে সময়ের তাৎপর্য ও গুরুত্ব অপরিসীম। বাংলাদেশ সরকারকে প্রতি বছর জুন মাসে পরবর্তী বছরের করণীয় ঠিক করতে বাজেট ঘােষণা করতে হয়। এই বাজেটে উল্লেখিত কর্মসূচি ও প্রকল্প যথাসময়ে শেষ করতে না পারলে সরকারকে চাপের মধ্যে পড়তে হয়। আবার যাবতীয় অঙ্গীকার যথাসময়ে শেষ করতে পারলে স্বাভাবিকভাবেই সরকারের সুনাম হয়। আসলে একটি দেশের মানুষ সময় সম্পর্কে কতটা সচেতন, এর উপর নির্ভর করে সে দেশের অগ্রগতি। পৃথিবীতে যে জাতি যত বেশি সময়নিষ্ঠ, সে জাতি তত বেশি উন্নত। আবার পরিশ্রমী হতে হলেও সময়নিষ্ঠ হওয়া দরকার।
সময়কে কাজে লাগানাের উপায়: কয়েকটি বিষয় লক্ষ রাখলে সময়কে সঠিকভাবে ব্যবহার করা যায়। প্রথমত, লক্ষ্য স্থির করা। লক্ষ্যহীন মানুষ সময়ের অপচয় করে। দ্বিতীয়ত, করণীয়গুলােকে প্রয়ােজন ও গুরুত্ব অনুযায়ী তালিকাবদ্ধ করা এবং ক্রমান্বয়ে সম্পন্ন করা। কোনাে নির্দিষ্ট সময়ে যে কাজটি সবচেয়ে জরুরি, সেই কাজটিই করা উচিত। তৃতীয়ত, প্রতিটি কাজ শেষ করার সময়সীমা নির্ধারণ করা। এতে সময়ের অপচয় করার প্রবণতা কমে যায়। চতুর্থত, কী পরিমাণ সময় হাতে আছে, তা বুঝে কাজ করা। পঞ্চমত, আলস্য ও উদাসীনতা পরিহার করা।

সময়ানুবর্তিতা ও সাফল্য: যে ব্যক্তি সময়কে মূল্যায়ন করতে জানে না, সে জীবনে সাফল্য লাভ করতে পারে । জীবনে নির্দিষ্ট লক্ষ্যে পৌঁছাতে চাইলে সময়কে যথার্থভাবে কাজে লাগাতে হবে। পৃথিবীর সকল সফল মানুষের সাফল্যের রহস্য সময়ানুবর্তিতা। কোনাে মানুষই গুণের আধার হয়ে জন্ম নেয় না। ক্রমাগত চেষ্টা ও অধ্যবসায়ের মধ্য দিয়ে মানুষ ধীরে ধীরে বিভিন্ন গুণ অর্জন করে। শৈশব থেকেই সময়ানুবর্তিতার চর্চা করা উচিত। সময়ের মূল্য বােঝাতে গােবিন্দচন্দ্র দাস লিখেছেন -

আজ করব না করব কালি
এই ভাবে দিন গেল খালি। 
কেমন করে হিসাব দিব নিকাশ যদি চায়
দিন ফুরায়ে যায় রে আমার দিন ফুরায়ে যায়।
উপসংহার: জীবন ছোটো, কিন্তু কাজের পরিধি ব্যাপক। তাই কম সময়ের মধ্যে মানুষকে নিজের চুড়ান্ত শীর্ষে আরােহণ করতে হলে সময়কে যথাযথভাবে কাজে লাগাতে হবে। যে কৃষক যথাসময়ে বীজ বপন করে না, সে কেমন করে পাকা ফসল ঘরে তুলবে? যে ছাত্র নিয়মিত পড়াশােনা করে না, সে কী করে কৃতকার্য হবে? কাজেই একথা মানতেই হবে যে, সময়কে অবহেলা করা ঠিক নয়। বরং উপযুক্ত পরিশ্রম ও সময়ানুবর্তিতা মেনে চললে জীবনের চলার পথ সুগম হবে, তা নির্দ্বিধায় বলা যায়।"
সময়ানুবর্তিতা ,"ভূমিকা:
একটি সফল জীবনের যে চরিত্রগুণ থাকে তার মধ্যে সময়ানুবর্তিতার মতাে উত্তম গুণটিও বিদ্যমান থাকে। বিচিত্র কর্মপ্রবাহে বিকশিত জীবন অর্থবহ করে তােলার অন্যতম প্রধান উপায় হিসেবে ময়ানুবর্তিতাকে বিবেচনা করা চলে।সময়ানুবর্তিতাকে পরিত্যাগ করে মনুষ্যজীবন কৃতকার্যময় হয়ে উঠতে পারে না নিজের সম্ভাবনা বা প্রতিভার বিকাশ ঘটাতে চাইলেও সময়ানুবর্তী হতে হবে, কেননা সময়ের সঠিক এবং সফল ব্যবহারই মানুষকে যথা সময়ে যথা কাজটি সম্পাদনে সহায়তা করে। তাই সময়ের অনুবর্তী হতে পারলেই জীবনকে সফল করে তােলা সম্ভব।

সময়ানুবর্তিতা কী:
মানবজীবনের প্রতিটি মুহূর্ত একটা বিশেষ কর্তব্যের আহ্বান নিয়ে আমাদের মাঝে উপস্থিত হয়। প্রতিটি আহ্বানে সাড়া দিতে হলে সময়ের কাজ সময়ে সমাপ্ত করতে হবে। সময়ের কাজ সময়ে সম্পাদনের উদ্যোগকেই সময়ানুবর্তিতা বলে। যে সময় যে কর্তব্যের ডাক আসে ঠিক তখনই তা না করলে ঐ মুহূর্তটি নিষ্ফল হয়ে যায়। সংসারে কাজের জন্য নির্ধারিত সময়ে বিশেষ কাজটি সম্পাদন করাতেই সময়ানুবর্তিতার প্রকাশ ঘটে। দ্রুত চলমান সময়ের মহাকালের মধ্যে মানবজীবনকে কল্পনা করতে গেলে মানবজীবন অতি সামান্য বলেই বিবেচিত হয়। এ সামান্য জীবনই অসামান্য গৌরবকে ধারণ করতে পারে যদি জীবনে থাকে সময়ানুবর্তিতা । বলা চলে, সময়ানুবর্তিতাই হচ্ছে জীবনে সাফল্যের একটি সিড়ি।

সময়ানুবর্তিতার প্রয়ােজনীয়তা:
যে জীবন সফলতার জন্যে উন্মুখ সে জীবনে সময়ানুবর্তিতার প্রয়ােজন সর্বাধিক। যার জীবনে। সময়ানুবর্তিতা নেই তার জীবনে সফলতার আশা করা বৃথা । অনন্ত কালপ্রবাহে মানুষ বেঁচে থাকে তার সুকীর্তির মধ্য দিয়েই। সুকীর্তি নির্মাণ তার পক্ষেই কেবল সম্ভব যার পক্ষে সময়ানুবর্তী হওয়া সম্ভব। মানুষ পৃথিবীকে সভ্যতার উচ্চশিখরে আজ আসীন করতে পেরেছে সময়ানুবর্তিতা চর্চার মাধ্যমেই। কবি বলেছেন–
‘নদী আর কালগতি উভয়ে সমান
অস্থির প্রবাহে করে উভয়ে প্রয়াণ।

তাই সময়ের এ প্রবহমান ধারা থেকে সময়কে সঠিকভাবে কাজে লাগানাের মধ্যে জীবনের সাফল্য নির্ভর করে। সময়ানুবর্তিতার মধ্যে মানবজীবনের কৃতিত্ব নিহিত। ঘাসের ডগায় চিকচিক করা শিশিরের মতাে মানবজীবন- যে জীবন প্রভাতেই মিলিয়ে যায় সূর্যের প্রথম সাক্ষাতে। তাই ক্ষণস্থায়ী এ জীবনকে একটি চিরস্থায়ী সম্মানিত আসনে রেখে যেতে হলে প্রয়ােজন সময়ের অনুবর্তী হওয়া।

সময়ানুবর্তী না হওয়ার পরিণাম:
মানুষ সময়ানুবর্তী না হলে জীবনে দুঃখ-যাতনার অন্ত থাকে না। সময়ানুবর্তী না হওয়া আলস্যপূর্ণ জীবনেরই নামান্তর। জীবনের লক্ষ্য অর্জনে সময়ানুবর্তিতার মধ্য দিয়ে অগ্রসর হতে হবে। এর ব্যতিক্রম হলে পরিণাম হবে দুঃখময় । যে সব জাতি আজ বিশ্বের সভ্য দেশ এবং উন্নত জাতি হিসেবে নিজেকে প্রতিষ্ঠা করেছে তারা ছিল সময়ানুবর্তী। অন্যদিকে, পৃথিবীতে যেসব জাতি এখনও পশ্চাৎপদ তাদের ইতিহাস পর্যালােচনা করলে দেখা যায়, তারা সময়ানুবর্তিতা চর্চা করেনি। তাই তাদের পরিচিতিও হয়েছে অনুন্নত জাতি হিসেবে।

সময়ের সদ্ব্যবহার:
এ জগৎ-সংসারের অনেক কিছুরই আর্থিক মূল্য নিরূপণ করা যায় । কিন্তু সময়ের মূল্য নিরূপণ করা সম্ভব নয় । জন্ম ও মৃত্যুর শাসনে জীবন সদা সংকুচিত। আশা করলেও মানুষ অন্তহীন জীবন পায় না। এখানেই জীবনের চরম ট্রাজেডি। কবি সুইনবার্গ বলেছেন—

‘life is a vision or a watch between a sleep and a sleep.’

দুই প্রান্তের ঘুম, ঘুমের মতাে অন্ধকার, মাঝখানে একটু চেয়ে থাকাটা জীবন। তাই জীবন যখন এতই অল্প সেজন্যই জীবনের প্রতিটি মুহূর্তে সময়ের সদ্ব্যবহার করতে হবে। সময়ের সদ্ব্যবহারই নশ্বর পৃথিবীতে মানুষকে অবিনশ্বর করে বাঁচিয়ে রাখে। বিশ্বে বৈজ্ঞানিক, দার্শনিক, দেশনায়ক, গবেষকসহ সকল কীর্তিমানবরাই সময়ের সদ্ব্যবহার করেছেন। ছাত্রজীবনেও সময়ের সদ্ব্যবহার করলে।
জীবন গঠন সহজ হয়।

সময়ের মূল্যায়ন ও জীবনে সাফল্য:
সময়ের মূল্যায়নের সাথে জীবনের সাফল্য জড়িত। জীবনে সময়কে যথার্থ মূল্যায়ন করতে পারলে সফল হওয়া যায়। অন্যদিকে, সময়কে অবহেলা করে অপব্যয় করলে জীবনে ভয়াবহ পরিণতি নেমে আসে। কোনাে বিষয়ে সে সফতার মুখ দেখতে পায় না। কবির ভাষায়—

‘নিতান্ত নির্বোধ শুধু সেইজন
অমূল্য সময় করে বৃথায় যাপন।’

সময়নিষ্ঠ ব্যক্তি ও জাতির উদাহরণ:
পৃথিবীর প্রাতঃস্মরণীয় ব্যক্তিদের জীবন পর্যালােচনা থেকে জানা যায়, তাদের কেউ সময়ের মূল্য সম্পর্কে উদাসীন ছিলেন না। জীবনের প্রতিটি মুহূর্ত ছিল তাদের প্রাণচঞ্চল এবং কর্মবহুল । গণতন্ত্রের প্রবক্তা আব্রাহাম লিংকন- যিনি সামান্য শ্রমিক থেকে হয়েছিলেন যুক্তরাষ্ট্রের কৃতী প্রেসিডেন্ট। অ্যারিস্টটল যিনি দিগ্বিজয়ী বীর আলেকজান্ডারের গৃহশিক্ষক থেকে হয়েছিলেন জগদ্বিখ্যাত দার্শনিক। বৈজ্ঞানিক নিউটন, আইনস্টাইন, রবীন্দ্রনাথ, নজরুল এমন মহামনীষীরা সময়নিষ্ঠ ছিলেন না এরূপ কথা শােনা যায়নি। আর সময়নিষ্ঠ জাতি হিসেবে ইংরেজ, আমেরিকান, জাপানি, ভিয়েতনামি, চাইনিজ ও কোরিয়ানদের নাম বিশেষভাবে উল্লেখযােগ্য। ইংরেজরা সময়নিষ্ঠ জাতি বলেই একসময় গােটা পৃথিবীতে সাম্রাজ্য গড়তে পেরেছিল। সময়কে কাজে লাগিয়েই জাপান দ্বিতীয় বিশ্বযুদ্ধের ক্ষতচিহ্ন মুছে নিয়ে এখন উন্নত দেশ। আমাদের নিকট থেকে খুব দূরের দেশ নয় সিঙ্গাপুর ও মালয়েশিয়া। তারা আমাদের চেয়ে অনেক বেশি সময়নিষ্ঠ বলেই প্রভূত উন্নতি তাদের পক্ষে সম্ভব হচ্ছে।

উপসংহার:
মানুষের জীবন দ্বিতীয়বার পৃথিবীতে আসবে না। তাই মানুষের উচিত এ জীবনকে পরিপূর্ণ করে গড়ে তােলা।এজন্য সময়ানুবর্তিতা একান্ত প্রয়ােজন । সময়ানুবর্তী জীবন উজ্জ্বল জীবনের উপমা ।
"
সময়ানুবর্তিতা ,"ভূমিকা:
সময় মানব জীবনের অমূল্য সম্পদ। পৃথিবীতে কর্ম অনন্ত, কিন্তু মানবজীবন সংকীর্ণ। মহাকালের অন্তহীন সময়ের একটি অতি ক্ষুদ্র অংশ এই মানবজীবন। কিন্তু জীবনের পরিসরের তুলনায় মানুষের জন্য নির্ধারিত কর্ম অনেক বেশি। ক্ষুদ্র জীবনের স্বল্প পরিসরে মানুষকে অনেক গুরুদায়িত্ব পালন করতে হয়। ক্ষুদ্র এই জীবনের এক মুহূর্ত সময় হেলা-ফেলায় নষ্ট করলে অনেকখানি পিছিয়ে পড়তে হয়। তাই মানব জীবনকে সার্থক ও সুন্দর করতে হলে, জীবনের প্রতিটি মুহূর্তকে মূল্যবান মনে করতে হবে এবং যথাযথ কাজে সময় ব্যয় করতে হবে।
সময়ের মূল্য:
সময় অমূল্য সম্পদ। পার্থিব জীবনের ধন-সম্পদ হাতছাড়া হয়ে গেলে কঠোর পরিশ্রমের মাধ্যমে হারানো সম্পদ পুনরায় অর্জন করা যায়, স্বাস্থ্য নষ্ট হলে চিকিৎসার মাধ্যমে তা ফিরে পাওয়া যায়। কিন্তু যে সময় একবার চলে যায়, কোনো কিছুর বিনিময়ে তা আর ফিরে আসে না। ইংরেজীতে একটি প্রবাদ আছে-‘Time and tide wait for none’। নদীর বয়ে যাওয়া স্রোতকে যেমন চাইলেও আর ফিরিয়ে আনা সম্ভব নয়, ঠিক তেমনি অতিবাহিত সময়কেও ফেরত আনা যায় না। মানুষ শত চেষ্টা করলেও অতীতের দিনগুলি ফিরিয়ে আনতে পারে না। আর একারণেই জাগতিক কোনো মূল্যমান দ্বারা সময়কে বিচার করা যায় না। রবার্ট ব্রাউনিং যথার্থই বলেছেন- ‘একটা দিন চলে যাওয়া মানে জীবন থেকে একটা দিন ঝরে যাওয়া।’ আর ঝরে যাওয়া দিনটিকে কোনো কিছুই বিনিময়েই পুনরুজ্জীবিত করা সম্ভব নয়। ফলে এক মুহূর্ত সময় অপচয় করা মানে জীবনের একটা অংশের অপচয় করা। আর এই অপচয়ের পরিণাম ভয়াবহ।
সময়ানুবর্তিতা:
সময়ের কাজ সময়ে করাই হলো সময়ানুবর্তিতা। সময়ানুবর্তিতা মানব চরিত্রের অন্যতম মহৎ গুণ যা মানুষকে সফলতার দ্বারে পৌঁছে দেয়। জগতে প্রতিটি কাজের জন্য উপযুক্ত সময় নির্ধারণ করা থাকে। এ প্রসঙ্গে পবিত্র বাইবেলে ঘোষিত হয়েছে, ‘এই পৃথিবীতে প্রত্যেক কাজের একটা উদ্দেশ্য, একটাকাল ও একটা সময় আছে।’ নির্ধারিত সময়ের মধ্যে কাজটি সম্পন্ন করাই সময়ের সদ্ব্যবহারকারী ব্যক্তির লক্ষণ। আর যে ব্যক্তি সময়ানুবর্তি, তার জীবনে সাফল্য অবশ্যম্ভাবী। স্বল্প পরিসরে আবদ্ধ মানবজীবনকে কালোত্তীর্ণ করে তোলার প্রধান শর্ত হলো সময়ের সদ্ব্যবহার করা। বিনা কারণে সময় অপচয় করলে পরবর্তী জীবনে তার মাশুল দিতে হয়। তাই ফকির লালন শাহ গেয়ে গেছেন, ‘সময় গেলে সাধন হবে না।’ তাই জীবনে প্রতিষ্ঠালাভের প্রধান শর্ত সময়ানুবর্তিতা জীবনের স্বল্প সময়কে কাজে লাগিয়ে কোনো মহৎ কাজ সম্পাদন করার মধ্যেই ব্যক্তি জীবনের সার্থকতা ফুটে ওঠে। মানবজীবনকে স্বার্থক করতে প্রত্যেকের মূলমন্ত্র হওয়া উচিত-‘Work while you work, play while you play, And that is the way to be happy and gay.’
সময়ের সদ্ব্যবহারের প্রয়োজনীয়তা:
জীবনের প্রতিটি মুহূর্ত মূল্যবান। যারা এই মূল্যবান সময়কে কাজে লাগাতে পারে তারাই স্মরণীয় বরণীয় ব্যক্তি হিসেবে পৃথিবীর ইতিহাসে স্থান করে নিতে সক্ষম। প্রকৃতপক্ষে জীবনের প্রতিটি মুহূর্তকে কাজে লাগিয়ে নশ্বর পৃথিবীতে অবিনশ্বর কীর্তি স্থাপন করার মধ্যেই মানব জীবনের সার্থকতা নিহিত। সময়কে যথাযথভাবে কাজে লাগাতে না পারলে জীবনে ধ্বংস অনিবার্য। এমন বহু দৃষ্টান্ত আছে যে, সময়ের অপব্যবহার করার কারণে অনেক প্রতিভাসম্পন্ন লোকও ধ্বংসের অতল গহ্বরে হারিয়ে গেছে। পার্থিব জীবনের সব থেকে বড় সম্পদ এই সময়। আর তাই বলা হয়ে থাকে- 'Time is money’ সময়ের সদ্ব্যবহারের মাধ্যমে জীবনে সাফল্য আসে, আবার এই সময়ের অপব্যবহারের কারণে জীবন হয়ে ওঠে দুর্বিষহ।
ছাত্রজীবনে সময়ের সদ্ব্যবহার:
ছাত্রজীবন হলো মানবজীবন গঠনের সর্বোৎকৃষ্ট সময়। তাই ছাত্রজীবনে সময়ের সদ্ব্যবহারের অনুশীলন সর্বাপেক্ষা গুরুত্বপূর্ণ। ছাত্রজীবনের প্রতিটি মুহূর্তই অত্যন্ত মূল্যবান। কেননা ছাত্রজীবনে যারা সময়কে সঠিকভাবে কাজে লাগাতে পারে তারাই পরবর্তীতে কর্মজীবনে পরিপূর্ণ সফলতা লাভ করতে পারে। সময়ের অপব্যবহারকারী অলস ছাত্ররা কেবল পরীক্ষাতেই অকৃতকার্য হয় না বরং জীবনের প্রতি পদক্ষেপে তাদেরকে ব্যর্থতার গ্লানি বহন করতে হয়। ছাত্রজীবনে যারা কঠোর সময়ানুবর্তিতার অনুশীলন করে তাদের জীবনে সাফল্য অবধারিত। তাই ছাত্রজীবনই হলো সময়ানুবর্তিতা অনুশীলনের উপযুক্ত সময়। বিখ্যাত ব্যক্তিদের জীবনালেখ্য পর্যালোচনা করলে দেখা যায় যে, তারা প্রত্যেকেই ছাত্রজীবন থেকেই কঠোর সময়ানুবর্তিতার অনুশীলন করে গেছেন। আর এরই ফলস্বরূপ তাঁরা আজ অনুস্মরণীয় ব্যক্তিত্বে পরিণত হয়েছেন।
ব্যক্তি ও জাতীয় জীবনে সময়নিষ্ঠার তাৎপর্য:
সময়ানুবর্তিতা কেবলমাত্র ব্যক্তি জীবনেই সাফল্য বয়ে আনে না, একই সঙ্গে জাতীয় জীবনেও সমৃদ্ধি নিয়ে আসে। ব্যক্তি জীবনে প্রতিষ্ঠা প্রাপ্তির মূলশর্ত সময়ের সদ্ব্যবহার করা। আর যে জাতির প্রত্যেক নাগরিক সময়ানুবর্তী, সে জাতির সাফল্য অবধারিত। বিশ্বের সকল কবি, সাহিত্যিক, শিল্পী, বিজ্ঞানী, দার্শনিক-এরা প্রত্যেকেই নিজ নিজ কর্মে সময়ানুবর্তী ছিলেন। যার ফলে তারা ব্যক্তিজীবনে সাফল্য তো পেয়েছেনই, সেই সাথে জাতিরও মুখ উজ্জ্বল করেছেন। তাঁদের হাত ধরে জাতিও সমৃদ্ধি অর্জন করেছে। কেবলমাত্র সময়ানুবর্তিতার বলেই দ্বিতীয় বিশ্বযুদ্ধে পুরোপুরি বিধ্বস্ত দেশ জাপান বর্তমানে বিশ্বের অন্যতম একটি উন্নত জাতি হিসেবে প্রতিষ্ঠা লাভ করতে সক্ষম হয়েছে।
সময়ের অপব্যবহারের পরিণাম:
সময়ের অপব্যবহারকারী ব্যক্তির জীবনে ধ্বংস অনিবার্য। সময়ের অপব্যবহার করে কখনোই জীবনের লক্ষ্য অর্জন করা সম্ভব হয় না। সময়ের অপচয়ে কেবল ব্যক্তি একা নয় বরং গোটা সমাজ ও জাতি ক্ষতিগ্রস্ত হয় এবং সময়ের অপব্যবহারকারী ব্যক্তি অচিরেই আস্তাকুঁড়ে নিক্ষিপ্ত হয়। কথায় বলে- ‘সময়ের এক ফোঁড়, অসময়ের দশ ফোঁড়।’ অর্থাৎ যে কাজটি নির্ধারিত সময়ে করলে একবারেই সুষ্ঠুভাবে করা যেত, সেটিই সময় পেরিয়ে যাওয়ার পরে করতে গেলে দশবারেও সম্পন্ন করা যায় না। আর এর ফলে সময়ের অপব্যবহারকারী ব্যক্তি কেবল পশ্চাতেই পড়ে থাকে। এই পশ্চাপদতা তাকে নিয়ে যায় ধ্বংসের দিকে। ওয়াটার-লু’র যুদ্ধে নেপোলিয়ানের কোনো এক সেনাপতি নির্ধারিত সময়ের কয়েক মিনিট পরে হাজির হয়েছিলেন বলে ঐ যুদ্ধে নেপোলিয়ানকে শোচনীয়ভাবে পরাজয় বরণ করতে হয়েছিল। সময়ের মূল্য যারা বোঝে না তাদের জন্য হতাশা ব্যর্থতার গ্লানি অবশ্যম্ভাবী।
সময়কে কাজে লাগানোর উপায়:
একদিনের চেষ্টায় কোনো মানুষ সময়ানুবর্তিতার গুণটি আয়ত্ত করতে পারে না। তাই সব থেকে ভালো উপায় হচ্ছে পরিবারের মাধ্যমে প্রতিটি শিশুর মধ্যে এ অভ্যাসটি গড়ে তোলা। জীবনের শুরু থেকেই শিশুকে সময়ানুবর্তিতার শিক্ষা দিলে পরবর্তীতে সহজেই সে সময়কে কাজে লাগাতে পারবে। শিশুকে বোঝাতে হবে পড়ার সময় পড়া এবং খেলার সময় খেলা। সময়ের কাজ সময়ে না করার ক্ষতিকর দিকগুলো সম্পর্কেও শিশুকে অবহিত করতে হবে। পারিবারিক এসব শিক্ষা শিশুকে পরবর্তী জীবনে সময়ানুবর্তী হতে সাহায্য করবে। এছাড়াও প্রত্যেক মানুষেরই উচিত প্রতিদিনের সময়কে নির্ধারিত কাজগুলি দ্বারা ভাগ করে নিয়ে প্রতিটি কাজই যথাযথ সময়ে সম্পন্ন করার অভ্যাস করা। সময়কে সঠিকভাবে কাজে লাগানোর সবচেয়ে সহজ উপায় হলো প্রাত্যহিক রুটিন তৈরি করে নেওয়া। সকাল থেকে রাত পর্যন্ত প্রতিটা কাজের রুটিন করে নিলে সময়ের সঠিক ব্যবহার করতে পারা যায়।
সময়নিষ্ঠ ব্যক্তির উদাহরণ:
মুহূর্তকেই তাঁরা যথাযথভাবে পৃথিবীর ইতিহাসে স্বর্ণাক্ষরে যাদের নাম লেখা রয়েছে, তাঁরা প্রত্যেকেই সময়ের মূল্য সম্পর্কে সচেতন ছিলেন। জীবনের প্রতিটি কাজে লাগিয়েছেন। আর এই কঠোর সময়ানুবর্তিতার মাধ্যমেই স্বল্প জীবনকে তাঁরা করে গেছেন মৃত্যুঞ্জয়ী। বিশ্বের প্রখ্যাত কবি-সাহিত্যিক, বিজ্ঞানী-দার্শনিক তাঁদের জীবনের প্রতিটি মুহূর্তকে কাজে লাগিয়ে ক্ষুদ্র জীবনেই কত শত মহৎ সৃষ্টি রেখে গেছেন। বিশ্বনবী হযরত মুহাম্মদ (স.), রবীন্দ্রনাথ ঠাকুর, কাজী নজরুল ইসলাম, সক্রেটিস, আইনস্টাইন, প্লেটো, অ্যারিস্টটল, নিউটন, শেক্সপিয়ার প্রমুখ কীর্তিমান ব্যক্তিদের জীবন পর্যালোচনা করলে দেখা যায়, তাঁরা কেউই সময় সম্পর্কে উদাসীন ছিলেন না বরং সময়ের সদ্ব্যবহারের মাধ্যমেই তাঁরা আজও জগদ্বিখ্যাত হয়ে আছেন।
উপসংহার:
সময়ের মূল্য সম্পর্কে সচেতন না হলে জীবনের কাক্সিক্ষত লক্ষ্য অর্জন করা সম্ভব হয় না। যারা সময়কে মূল্যবান মনে করে এবং প্রতিটি মুহূর্তকে যথাযথভাবে কাজে লাগানোর চেষ্টা করে তারাই সুখী-সমৃদ্ধ জীবন লাভ করে। জীবনের প্রতিটি ক্ষণকে উপযুক্ত কাজে ব্যয় করতে পারলে ক্ষণস্থায়ী জীবনেও মহৎ সৃষ্টির স্বাক্ষর রেখে যাওয়া সম্ভব। আর এভাবেই মানুষ মরনশীল হওয়া সত্ত্বেও অমরত্ব লাভ করে। তাই আমাদের প্রত্যেকেরই উচিত সময়ের মূল্য সম্পর্কে সচেতন থেকে সময়নিষ্ঠ হবার মধ্য দিয়ে জীবনকে স্বার্থক ও সমৃদ্ধ করে গড়ে তোলার চেষ্টা করা।"
সময়ানুবর্তিতা ,"ভূমিকা
ইংরেজিতে একটা কথা আছে, Man does not live in years but in deeds– মানুষ বাঁচে তার কর্মের মধ্যে; বয়সের মধ্যে নয়। বিশ্বজগতে অনন্ত কালপ্রবাহে মানুষের জীবন নিতান্তই ক্ষণস্থায়ী। এ ক্ষণস্থায়ী জীবনও মহামহিম হয়ে উঠতে পারে মানুষের মহৎ কর্মে ও অবদানে। আর এজন্য অমূল্য সময়ের যথাযথ ব্যবহার করা প্রয়োজন। মানুষের ধন - সম্পদ,মান - সম্মান , স্বাস্থ্য ইত্যাদি হারিয়ে গেলে স্বীয় চেষ্টায় হয়ত তা ফিরে পাওয়া যায় , কিন্তু সময় একবার চলে গেলে আর ফিরে আসে না। এর মূল্য অন্য কোনো জিনিস দিয়ে পরিমাপ বা বিনিময় করা যায় না । সুতরাং , আমাদের জীবনের এই অমূল্য সম্পদ সময়কে অবহেলা করে নষ্ট করা উচিত নয়। আমাদের সময়ের মূল দিতে হবে।

সময়ের সদ্ব্যবহার
সময় অনন্ত, কিন্তু সীমাবদ্ধ মানুষের আয়ুষ্কাল। কাজেই প্রতিটি মুহূর্তকে যথাযথ কাজে লাগিয়ে ক্ষণস্থায়ী জীবনকে সুন্দর করে তোলা সচেতন মানুষের কাজ । জীবনে উন্নতি সাধনের জন্য প্রতিটি মুহূর্তকে কাজে লাগানো অপরিহার্য। সময়ের সদ্ব্যবহার বলতে সর্বক্ষণ কেবল কাজে নিমগ্ন থাকাই বুঝায় না। কাজের সময় কাজ , বিশ্রামের সময় বিশ্রাম এবং খেলার সময় খেলা, এটাই সময়ানুবর্তিতা–Work while you work and play while you play পরে করা হবে বলে অযথা সময়ের অপচয় করা উচিত নয়। কারণ দীর্ঘসূত্রিতা হরণ করে সময়কে। নির্ধারিত সময়ের কাজ যথারীতি সম্পন্ন করলেই ক্রমশ সময়ের সদ্ব্যবহারের অভ্যাস গড়ে ওঠে। সময়কে সর্বদা সৃষ্টিশীল কাজে লাগানো উচিত। কারণ কথায় বলে— “সময়ের এক ফোঁড়, অসময়ের দশ ফোঁড়”। পৃথিবীর উন্নত দেশগুলোর সমৃদ্ধির মূলে রয়েছে সময়ের প্রতি তাদের সচেতনতা ও সময়ের সদ্ব্যবহার করার প্রবল আগ্রহ।


ছাত্রজীবনে সময়ের মূল্য
ছাত্রজীবনকে বলা যায় জীবন সংগ্রামের প্রস্তুতির সময়। এ সময়ে যেমন বীজ বপন করা হয়, ভবিষ্যতে তেমন ফলই পাওয়া যায়। অধ্যয়নই ছাত্রদের প্রধান কর্তব্য। প্রতিদিনের পড়া পরবর্তী দিনের জন্য ফেলে না রেখে যথাসময়ে শেষ করার মানসিকতা থাকতে হবে। নিয়মিত পাঠাভ্যাসের পাশাপাশি শরীরচর্চা , চরিত্র গঠন , শৃঙ্খলা ও সংযমের অভ্যাস গড়ে তুলতে হবে। কর্মজীবনে সাফল্য নির্ভর করে ছাত্রজীবনে সময়ের সঠিক মূল্যায়নের ওপর। সুতরাং ,শৈশব থেকেই কাজের প্রকৃতি অনুসারে সময়ানুবর্তী হওয়া একান্ত প্রয়োজন। ছাত্রজীবনের দৈনন্দিন কর্মসূচিকে যারা অবহেলা করে তারাই জীবনে সাফল্যের সোনার কাঠির পরশ থেকে বঞ্চিত হয়। এ প্রসঙ্গে উইলিয়াম শেক্সপীয়র বলেছেন- “সময়ের প্রতি যাদের শ্রদ্ধা নেই, তারাই পৃথিবীতে নিঃম , বঞ্ছিত ও পরমুখাপেক্ষী।”

সময়ানুবর্তিতার অন্তরায়
অধৈর্য আর আলস্যই সময়ের যথার্থ ব্যবহারের প্রধান অন্তরায় । কথায় আছে— “অলস মস্তিষ্ক শয়তানের কারখানা।” কর্মক্ষমতা হরণ করে মনে কুচিন্তার অনুপ্রবেশ ঘটানো অলস মস্তিষ্কের কাজ। সুতরাং, আলস্যকে সযত্নে পরিহার করে স্ব - স্ব আবশ্যকীয় কর্ম সম্পাদনের মাধ্যমে জীবনের প্রতিটি মুহূর্তকে প্রাণবন্ত করে তোলা উচিত। এ প্রসঙ্গে মহামতি এডিসন যথার্থ বলেছেন “ জীবনকে যদি উপভোগ করতে চাও , তবে আলস্যকে দূরে রাখ।"" রোগ - ব্যাধি - জরা সময়ানুবর্তী হওয়ার পথে বিঘ্ন সৃষ্টি করতে পারে ; কিন্তু যথাযথ শিক্ষা ও সাধনার মাধ্যমে সময়ের সঙ্গে পা মিলিয়ে চলতে পারার মধ্যেই সার্থকতা।

সময়কে কাজে লাগানোর উপায়
কেবল নিজে খেয়ে পরে বেঁচে থাকাই মানবজীবনের একমাত্র উদ্দেশ্য নয়। মানুষের গুণগত উন্নতির জন্য যেমন অন্যের কথা ভাবতে হবে , তেমনি আত্ত্বিক বিকাশের জন্য সৃজনশীলতার চর্চা করা আবশ্যক। সময়ের সঠিক ব্যবহারের মাধ্যমে জগতে কীর্তিমান হওয়া সম্ভব। এজন্য সম্মুখে আসা কর্তব্য ও দায়িত্বকে ভাগ করে নিতে হবে। উপযুক্ত সময়ে উপযুক্ত সিদ্ধান্ত গ্রহণ এবং সে অনুযায়ী কর্তব্য পালনের মাধ্যমে কাঙ্ক্ষিত সাফল্য অর্জন করা সম্ভব। একদিনের কাজ অন্য দিনের জন্য ফেলে রাখা চলবে না। তাছাড়া কাজের সময়ের মতো অবসর সময়ও চিহ্নিত করে রাখতে হবে। 

সময়ানুবর্তিতার গুরুত্ব
মানবজীবন ক্ষণস্থায়ী , কিন্তু তার গৌরব চিরস্থায়ী। জীবনের শিক্ষা অফুরন্ত , কর্তব্য অপরিমেয় , কর্মজগতের পরিধি ক্রমবর্ধমান। তাই সময়কে সঠিকভাবে কাজে লাগিয়ে কর্মের সঙ্গতি বিধান করা উচিত। যথাসময়ে বীজ বপনের উপর যেমন নির্ভর করে শস্য উৎপাদন , রোগের কারণে উপযুক্ত সময়ে যেমন গ্রহণ করতে হয় ঔষধ , তেমনি সঠিক দায়িত্বের সঙ্গে নিয়মিত পাঠাভ্যাসের মাধ্যমে পরীক্ষায় কাঙ্ক্ষিত ফলাফল লাভ করা সম্ভব। জীবন , প্রকৃতি , পরিবেশ সর্বত্রই সময়ের নিবিড় ছকে পরিচালিত হচ্ছে। সময় ও সুযোগকে কাজে লাগাতে পারলে উন্নতির পথ প্রশস্ত হয় , জগতে কীর্তিমান হওয়ার সুযোগ ঘটে। কবি বলেন— “ সময়ের মূল্য বুঝে করে যারা কাজ তাঁরা আজ স্মরণীয় জগতের মাঝ।”


সময়নিষ্ঠ ব্যক্তির উদাহরণ
যারা সংকল্পে অটল, জীবন যাদের প্রতিশ্রুতাবদ্ধ এবং সময়ের সদ্ব্যবহারে যারা কার্পণ্য করে না, তাদের কাছে অসাধ্য কিছুই নেই। একমাত্র সময়ানুবর্তিতার গুণেই মানুষ নিজের জীবনকে সুষমামণ্ডিত করে দেশ ও জাতির নিকট স্মরণীয় বরণীয় হয়ে উঠতে পারে। পৃথিবীর শ্রেষ্ঠ মনীষীদের জীবন ইতিহাস পর্যালোচনা করলে দেখা যায় , তাঁরা কেউ সময়ের মূল্য সম্বন্ধে উদাসীন ছিলেন না। তাঁদের প্রতিটি মুহূর্তই ছিল ব্যস্ত ও কর্মবহুল। আব্রাহাম লিংকন , বঙ্গবন্ধু , শেরে বাংলা , লিওনার্দো দ্য ভিঞ্চি , জয়নুল , কামরুল হাসান , গ্যালিলিও , নিউটন , আইনস্টাইন প্রমুখ ব্যক্তি শিল্প - সাহিত্য - বিজ্ঞান - রাজনীতির ভুবনে চিরস্মরণীয় হয়ে আছেন সময়ানুবর্তিতার কারণে।

উপসংহার 
ইংরেজিতে বলা হয়, “Time is money” – অর্থাৎ সময়ই অর্থ। সীমাবদ্ধ জীবনে উন্নতির সোপান হলো সময়ের মূল্য অনুধাবন করা। সময়ের সার্থক ব্যবহার জীবনকে করে মহিমান্বিত। মানুষের চরম ও পরম পাওয়ার মূলে রয়েছে সময়ের প্রতি সচেতনতা আর সময়ের সঠিক মূল্যায়ন। সফল ব্যক্তিদের সাফল্যের চাবিকাঠি এর মধ্যেই নিহিত রয়েছে। সুতরাং জীবনকে অর্থবহ করতে , দেশ ও জাতিকে সমৃদ্ধ করে তুলতে আমাদের প্রত্যেকেরই সময়ের মূল্য অনুধাবন করা উচিত। তাই আমাদের সময়ের মূল্য দিতে আমরা সময়ের কাজ সময়ে করলে সময়ের মূল্য দেওয়া হবে।"
সময়ানুবর্তিতা ,"ভূমিকা:
সময় মানবজীবনের এক মহামূল্যবান জিনিস। সময় এক বিরতিহীন সত্তা যাকে শত চেষ্টা করেও থামানো যায়না। তার নেই কোনো পিছুটান। সে সময়ের নিরবধি প্রবাহে বন্দী মানুষের জীবন। সময়ের শৃঙ্খলে প্রতিটি মানুষের জীবন বাধা। জন্ম থেকে মৃত্যু পর্যন্ত মানুষ এই সময়ের জালে বন্দী থাকে। অনন্ত প্রবাহিত এই সময়ের মধ্যে মানুষ যে সময়টুকু পায় তা খুবই নগণ্য। এই সময়কে সঠিকভাবে কাজে লাগাতে পারলেই মানুষ সফলকাম হয়, আবার সময়ের সদ্ব্যবহার না করলে তাকে চিরকাল হাহাকার করতে হয়। জীবনের শেষ সময়ে এসে তখন সে ভাবে, ""সময় এত ছোট কেন?"" তাই জীবনের প্রতিটি মুহুর্ত মানুষের নিকট অত্যন্ত মুল্যবান। 
সময়ের মূল্য:
সময় মানবজীবনের এক অমূল্য সম্পদ। সময় একবার চলে গেলে সেই হারিয়ে যাওয়া সময় আর ফিরে পাওয়া যায় না। হারানো সাস্থ সুচিকিৎসা ও খাবার গ্রহণের মাধ্যমে পুনরায় ফিরে পাওয়া যায়, হারানো সম্পদ পরিশ্রমের দ্বারা ফিরিয়ে আনা যায়। কিন্তু সময় একবার চলে গেলে সেই সময় আর কোনো কিছুর বিনিময়ে ফিরে পাওয়া যায় না। ইংরেজিতে একটি প্রবাদ আছে, ""Time and tide wait for none""। অর্থাৎ সময় ও স্রোত কারো জন্য অপেক্ষা করে না। নদীর বহমান স্রোতকে যেমন ফিরিয়ে আনা যায় না, তেমনি চলে যাওয়া সময়কে আর ফিরে পাওয়া যায়না। একারণেই পৃথিবীর কোনো জিনিসের সাথেই সময়ের তুলনা হয়না। তাই এক মুহুর্ত অপচয় করা মানে মানবজীবনের একটি অংশকে ফেলে আসা। এই অপচয়ের পরিণাম ভয়াবহ হতে পারে।
মানবজীবনে সময়ের মূল্য:
মানুষ তার জীবনযাপনের জন্য পায় একটি নগণ্য সময়। এই সময়টাও কালের স্রোতে দেখতে দেখতে হারিয়ে যায়। কবি হেমচন্দ্র তার কবিতায় বলেনঃ-
""দিন যায় ক্ষণ যায়,সময় কারো নয় 
বেগে ধায়, নাহি রহে স্থির।""
তাই জীবনের প্রতিটি মুহুর্তকে সঠিকভাবে কাজে লাগাতে পারলেই জীবনে সফলতা আসবে, সার্থকতা আসবে। মানুষ সময়ের মূল্য না বুঝে সময়কে অবহেলা করে। সময়ের কাজ সময়ে করে না। আলস্যের সাথে তার জীবনের প্রতিটি সময় অতিবাহিত করে। মানুষ সময়কে দেখতে পায়না বলে সময়কে গুরুত্বের সাথে দেখে না।  তারা অলস ও কর্মবিমুখ জীবন কাটায়। ফলে সারা জীবন তাদেরকে ব্যর্থতার জ্বালা সইতে হয়। তাই মানুষের কর্মজীবনে সফলতা আনতে সময়ের মূল্য অপরিসীম।   
সময়ানুবর্তিতা:
সময়ের কাজ সময়ে করাকেই সাধারণত সময়ানুবর্তিতা বলা হয়। এটি একজন মানুষের একটি মহৎ গুণ যা একজন মানুষকে খুবই সহজে তার সাফল্যের দ্বারে পৌছে দেয়। এই পৃথিবীতে প্রতিটি কাজ করার জন্যই নির্দিষ্ট একটা সময় থাকে। সেই সময়ে সময়ের সঠিক সদ্ব্যবহার করতে পারলেই জীবন সার্থক হবে। খ্রিষ্টানদের পবিত্র গ্রন্থ বাইবেলে আছে, "" পৃথিবীতে প্রতিটি কাজের একটি নির্দিষ্ট উদ্দেশ্য, নির্দিষ্ট কাল ও সময় আছে।"" নির্দিষ্ট সময়ে নির্দিষ্ট কাজ করার মধ্যেই সময়ের সদ্ব্যবহারকারী ব্যক্তির লক্ষণ ফুটে উঠে। যে ব্যক্তি সময়ের সঠিক মুল্য দিতে জানে, তার সাফল্য নিশ্চিত। স্বল্প পরিসরে স্বল্প কাজের মাধ্যমে জীবনকে সার্থক করে তোলার একমাত্র উপায় হলো সময়ানুবর্তিতা। সময়ের কাজ সময়ে না করতে পারলে পরবর্তি জীবনে তার মাশুল দিতে হয়। তাইতো লালন শাহ তার গানে বলেছেন,
 "" সময় গেলে সাধন হবে না।"" 

তাই বলা যায় জীবনে সফলতার অন্যতম চাবিকাঠি হলো সময়ানুবর্তিতা। তাই জীবনে সার্থক হতে সকলের মন্ত্র হতে হবে এইরূপ,

""Work while you work, play while you play. That is the way to be happy and gay!""
সময়কে কাজে লাগানোর উপায়:
সময়ের সঠিক ব্যবহার শেখা দিন-রাতের ব্যাপার নয়। তাই সময়ের সঠিক শিক্ষা শিশুকাল থেকেই গ্রহণ করা দরকার। শিশুদের বোঝাতে হবে সময়ের সঠিক ব্যবহার কিভাবে করতে হয়। সময়ের সঠিক ব্যবহার না করলে কি কি ক্ষতির সম্মুখীন হতে হয় সেই সম্পর্কেও তাদেরকে পরিষ্কার ধারণা দিতে হবে। তাহলে জীবনের পরবর্তী সকল ধাপগুলোতে তারা সময়ের সঠিক ব্যবহার রপ্ত করতে পারবে। তাই প্রতিটি পরিবারেরই উচিত নিজের সন্তানকে সময়ানুবর্তিতার শিক্ষা দেওয়া। আর সময়কে কাজে লাগানোর সবচেয়ে সুন্দর উপায় হলো প্রতিদিনের কাজগুলোকে আলাদা আলাদা ভাগে ভাগ করে দেয়া। এইভাবে রুটিন অনুযায়ী কাজ করলে শিশুরা সহজেই নিয়মানুবর্তিতার নিয়মগুলো ও এর উপকারিতা সম্পর্কে জানতে পারবে এবং সময়ের কাজ সময়ে করতে পারবে।
বাঙালির সময়জ্ঞান:
বাঙালি জাতি সভ্যতার পূর্বলগ্ন থেকেই শিক্ষার দিক থেকে পিছিয়ে। তাছাড়া বাংলাদেশের মাটি উর্বর ও জমিতে অল্প চাষে অধিক ফসল পেয়ে বাংলার মানুষ সময়কে তেমনভাবে গুরুত্বের চোখে দেখেনি। তারা চাষাবাদ করতো আর দিনের একটি বড় সময় অলসতায় কাটাতো। ফলে বাঙালির বারো মাসে তের পার্বন লেগেই থাকত। কিন্তু বাঙালি সমস্যার সম্মুখীন হয় দেশে ইংরেজদের আগমণের পর। তারা ইংরেজদের থেকে প্রাপ্ত শিক্ষা পেয়ে সময়ের মুল্য সম্পর্কে কিছু জানতে পারে ও সময়ের মূল্য সম্পর্কে অবগত হয়। এরপর থেকে বাঙালি কিছুটা সময়ের প্রতি সচেতন হলেও পুরোপুরি সময়ের মূল্য দিতে জানে না। তাই অন্যান্য দেশে বাঙালি জাতির সময়জ্ঞান সম্পর্কে ঠাট্টা বিদ্রুপ এখনো বিদ্যমান।
সময় সচেতনতার গুরুত্ব:
জীবনে সাফল্যের দ্বারে পৌছতে চাইলে সময়নিষ্ঠতা এক অন্যতম শর্ত। প্রবাদে আছে, "" Time and tide wait for none."" অর্থাৎ সময় এবং স্রোত কারোর জন্য অপেক্ষা করে না। সময় মানবজীবনের এক অমুল্য সম্পদ। হারানো সাস্থ্য খাবার ও শারীরিক ব্যায়ামের মাধ্যমে ফিরিয়ে আনা যায়। হারানো সম্পদ পরিশ্রম ও সাধনার মাধ্যমে ফিরিয়ে আনা যায়। কিন্তু চলে যাওয়া সময় আর কখনোই ফিরে পাওয়া যায়না। তাই জীবনের প্রতিটি মুহুর্তের সঠিক সদ্ব্যবহার করা অতীব জরুরী। ইংরেজীতে আরো একটি প্রবাদ আছে, "" Time is money."" অর্থাৎ সময়কে টাকার সাথে তুলনা করা হয়েছে। সময়জ্ঞান বাস্তব অর্থে সবসবময় অর্থপ্রাপ্তি না ঘটালেও সময়ের সঠিক সদ্ব্যবহারের মাধ্যমে মানুষের জীবন অর্থ, সম্পদ, জ্ঞান ইত্যাদিতে ভরে যেতে পারে। ফলে জীবন হয়ে উঠবে সার্থক।
সময়ের সদ্ব্যবহারের প্রয়োজনীয়তা:
আমাদের জীবনের প্রতিটি মুহুর্ত সম্পদের চেয়েও মূল্যবান। মানুষ এই পৃথিবীতে খুবই অল্প সময় নিয়ে আসে। এই সময়কে যারা সঠিক সদ্বব্যবহার করেছে তারাই স্মরণীয় বরণীয় হয়ে আছেন। প্রকৃত অর্থে জীবনের প্রতিটি মুহুর্তকে কাজে লাগিয়ে সাধারন পৃথিবীতে অসাধারণ কিছু করে দেখানোর মধ্যেই লুকিয়ে থাকে সময়ের গুরুত্বের সার্থকতা। সময়কে সঠিকভাবে কাজে লাগাতে না পারলে জীবনে ধ্বংস অবশ্যম্ভাবী। এমন অনেক দৃষ্টান্ত রয়েছে যেখানে অনেক মহান ব্যক্তিরাও সময়ের সঠিক প্রয়োগ না করার কারণে ধ্বংস হয়ে গেছে। পার্থিব এই জীবনের তাই সবচেয়ে বড় সম্পদ হলো সময়। সময়ের সঠিক সদ্ব্যবহারের কারণের জীবনে সফলতা আসে, আবার এর অপচয়ের কারণে জীবনে নেমে আসে অন্ধকার।
ছাত্রজীবন ও সময়নিষ্ঠা:
ছাত্র জীবনকে বলা হয় একজন মানুষের জীবনের বীজ বপণের সময়। এই সময়ে সময়নিষ্ঠা অর্জন করে সময়ের কাজ সময়ে করার অভ্যাস গড়ে তুলতে হবে। তাই ছাত্র জীবনে পড়ালেখার পাশাপাশি প্রতিটি কাজের জন্য একটি সুষ্ঠু পরিকল্পনা দরকার। যে সকল ছাত্ররা অলস-কুঁড়ে, সময়-অসচেতন সেসব ছাত্ররা যে শুধু পড়ালেখাতেই পিছিয়ে যায় তা নয়, জীবনের প্রতিটি পদক্ষেপে তাদেরকে ব্যর্থতার দীর্ঘশ্বাস ফেলতে হয়। তাই ছাত্রজীবনে সকল শিক্ষার পাশাপাশি সময়ানুবর্তিতার শিক্ষাও অর্জন করতে হবে। এ সময়ে সময়ানুবর্তিতার শিক্ষা অর্জন করতে পারলে পরবর্তি জীবনের প্রতিটি পদক্ষেপে সাফল্য অর্জন করা যায়।
ছাত্রজীবনে সময়ের সদ্ব্যবহার:
ছাত্রজীবন হলো মানবজীবনের সবচেয়ে গুরুত্বপূর্ণ সময়। তাই ছাত্রজীবনের প্রতিটি মুহূর্তই অত্যন্ত গুরুত্বপূর্ণ। কারণ ছাত্রজীবনের প্রতিটি মুহুর্তকে যারা সঠিকভাবে কাজে লাগাতে পেরেছে তারাই সফলকাম হতে পেরেছে। অলস ও কর্মবিমুখ শিক্ষার্থীরা যারা সময়কে গুরুত্ব দেয়না তারা তাদের পরীক্ষাগুলোতে তো কৃতকার্য হয়ই না, জীবনের প্রতিটি পদক্ষেপে তাদেরকে হোচট খেতে হয়। ছাত্র জীবনে যারাই সময়ের সঠিক সদ্ব্যবহার করে তাদের সাফল্য অবশ্যম্ভাবী। ইতিহাসের পাতা খুললে দেখা যায় মহান ব্যক্তিরা সকলেই ছাত্রজীবনে তাদের সময়কে কাজে লাগিয়েছেন। এরই ফলস্বরূপ তারা আজও পৃথিবীর বুকে অনুস্মরণীয়।
ব্যক্তি ও জাতীয় জীবনে সময়নিষ্ঠার তাৎপর্য:
সময়ানুবর্তিতা শুধু যে ব্যক্তিজীবনে সফলতা বয়ে আনে তা কিন্তু নয়, দেশ, জাতি তথা জাতীয় জীবনেও বয়ে আনে সমৃদ্ধি। ব্যক্তিজীবনে সফলতা লাভের পুর্বশর্তই হলো সময়ানুবর্তিতা। যে রাষ্ট্রের সকল নাগরিক সময় সচেতন, সেই রাষ্ট্রের উন্নতি আবশ্যক। বিশ্বের সকল মহান ব্যক্তিত্ব, কবি, সাহিত্যিক, শিল্পী, বিজ্ঞানী, দার্শনিক সকলেই ছিলেন সময়সচেতন। সময়ের সঠিক ব্যবহারের দ্বারা তারা নিজেদের জীবনকে করেছেন সমৃদ্ধ এবং দেশকেও উন্নতির শিখরে পৌছে দিয়েছেন। তাঁদের হাত ধরেই জাতি সমৃদ্ধি অর্জনে সক্ষম হয়েছে। সময়ানুবর্তিতার অন্যতম উদাহরণ হলো জাপান যেই দেশটি দ্বিতীয় বিশ্বযুদ্ধে পুরোপুরি বিধ্বস্ত হওয়ার পরেও উন্নত জাতি হিসেবে মাথা উঁচু করে দাঁড়াতে সক্ষম হয়েছে।
মনীষীদের জীবনে সময়নিষ্ঠার তাৎপর্য:
পৃথিবীতে যারা স্মরণীয় ও বরণীয় সকলেই সময়ের তাৎপর্যে ছিলেন ভাস্বর। জীবনের এই অল্প পরিসরে কালের বাধনকে অতিক্রম করে তারা অর্জন করেছেন অমরত্ব। বিশ্বের বিখ্যাত কবি-শিল্পী সাহিত্যিকরা তাদের এই স্বল্প সময়ের জীবনকে তাদের সাহিত্য ও শিল্পকর্ম দ্বারা সমৃদ্ধ করেছেন। বিশ্ববরেণ্য দার্শনিক ও বিজ্ঞানীরা তাদের আবিষ্কার ও পরীক্ষা নিরিক্ষার দ্বারা বিশ্বে এনেছেন প্রাচুর্য। বিভিন্ন ধর্মসাধক, সমাজতাত্ত্বিক, রাষ্ট্রনায়কদের নানাবিধ কর্মকান্ডে সমাজ ও সভ্যতায় এসেছে অগ্রগতি। এসব মহামানব জীবনের প্রতিটি মুহুর্তকে কাজে লাগিয়েই সাফল্যের সোনার হরিণকে খুঁজে পেয়েছেন। তাঁদের জীবন থেকে আমাদের শিক্ষা নেয়া দরকার। তাদের শিক্ষা নিয়েই আমরা হতে পারি সময়ানুবর্তি ও সময়সচেতন।  
সময়ের অপব্যবহারের পরিণাম:
সময়ের অপব্যবহার ব্যক্তি ও জাতীয় জীবনে ধ্বংস ডেকে আনে। সময়ের অপব্যবহার করলে কখনোই কোনো ব্যক্তি সাফল্যের দ্বারে পৌছতে পারে না। কথায় আছে, "" সময়ের এক ফোঁড় অসময়ের দশ ফোঁড়।"" অর্থাৎ নির্দিষ্ট সময়ে কাজ করলে কাজটি যত সহযে করা যায় সেই একই কাজ অসময়ে করলে তার দশগুণ ঝামেলার সম্মুখীন হতে হয়। সময়ের অপচয়কারী ব্যক্তি ক্রমে ক্রমে পশ্চাতের দিকে ধাবিত হতে থাকে। এটি তাকে আস্তে আস্তে ধ্বংসের দিকে টেনে নিয়ে যায়। উদাহরণস্বরূপ ওয়াটার লূর যুদ্ধে নেপোলিয়নের এক সেনাপতি নির্ধারিত সময়ের কিছুক্ষণ পর হাজির হওয়ায় ঐ যুদ্ধে নেপোলিয়নকে শোচনীয় পরাজয় বরণ করতে হয়েছিল। তাই সময়ের মূল্য যারা বুঝে না তাদের ব্যর্থতা অবশ্যম্ভাবী।
সময়ের অপব্যবহার ও আমাদের কর্তব্য:
যারা সময়ের সঠিক ব্যবহার করে না তাদের জীবনে নেমে আসে ঘন কালো মেঘের ছায়া। সময়ের ব্যাপারে উদাসীন ব্যক্তি জীবনের প্রতিটি পদক্ষেপে হোচট খেতে থাকে। জার্মান একটি ছড়ায় আছে,

For want of a nail, the shoes is lost
For want of a shoe, the horse was lost
For want of a horse, the rider was lost
For want of a rider, the battle was lost

উক্ত কবিতায় সময়মতো একটি ঘোড়ার খুড়ের পেরেক জোগাড় করতে না পারায় যেমন জীবনযুদ্ধে হেরে যেতে হয়েছিল তেমনি জীবনের প্রতিটি কাজ সময়মতো না করতে পারলে জীবনের পরবর্তী সময়ে সেই ফেলে আসা সময়ের জন্য আফসোস করতে হয়। সময়ের অপব্যবহারের কারণে বহু প্রতিভাবান ও শক্তিসম্পন্ন ব্যক্তিরা জীবনযুদ্ধে হেরে গিয়ে ধ্বংস হয়ে গেছেন। তাই আমাদেরকে সময়ের সঠিক মূল্য বুঝতে হবে। সময়কে অবহেলা না করে সময়ের সঠিক ব্যবহার করতে হবে। তবেই জীবনে শান্তি ও সফলতা আসবে। 
উপসংহার: 
বর্তমানের আধুনিক যুগের জীবনযাত্রা হয়ে গেছে বহুমুখী। জ্ঞান বিজ্ঞানের এসেছে সুদুরপ্রসারী উন্নয়ন। জীবনসংগ্রামে মানুষে মানুষে ও দেশ-জাতির মধ্যে বেড়েছে প্রতিযোগিতা। জীবনে চলার পথে সকল পরিস্থিতির সাথেই আমাদেরকে তাল মিলিয়ে চলতে হয়। তবে সেই সাথে সময়ের কথা ভুলে গেলে চলবে না। সময়ের সুষ্ঠু ব্যবহারের কথা মাথায় রেখে আমাদেরকে সকল কাজ করতে হবে। সেজন্য দরকার সময় ব্যবহারে একটি পরিকল্পিত ব্যবস্থা। একুশ শতকের এই পৃথিবী আজ প্রবল গতিতে সামনের দিকে এগিয়ে যাচ্ছে। সেই গতির ধারাকে অব্যাহত রাখতে দেশ জাতি তথা সকল জনগণকে সময়সচেতন হতে হবে। তবেই ব্যক্তি ও জাতীয় জীবনে আসবে সফলতা।"
সময়ানুবর্তিতা ,"ভূমিকা:
বলিছে সোনার ঘড়ি, “টিক্ টিক্ টিক্,
যা কিছু করিতে আছে, করে ফেল ঠিক।
সময় চলিয়া যায়-
নদীর স্রোতের প্রায়,
যে জন না বুঝে, তারে ধিক্ শত ধিক।”
বলিছে সোনার ঘড়ি, “টিক্ টিক্ টিক্।”

_যোগেন্দ্রনাথ সরকার
নদী প্রবাহমান।সময়ও প্রবাহমান। ঠিক যেমন নদীর স্রোত ফিরে আসে না তেমনি সময় কখনও পিছন ফিরে তাকায় না।এগিয়ে চলাই তার কাজ।তার নিরন্তর এগিয়ে চলার লক্ষ্যই বুঝি – ‘ হেথা নয়,অন্য কোথা, অন্য কোথা,অন্য কোনো খানে।’ 

যা আমরা দ্বিতীয়বার ফিরে পাইনা তার সদ্ব্যবহার করাই বুদ্ধিমানের কাজ।তার যে মুহূর্ত এখন নাগালের মধ্যে,চোখের পলক ফেলার আগেই তা চলে যায় আমাদের ধরা ছোয়ার বাইরে চিরতরে।কারোর জন্য সময় থমকে থাকেনা। কোনো শর্তেই তাকে আটকে রাখা যায় না। তাই সময় মহার্ঘ, এবং ভীষণ মূল্যবান।মানুষের আয়ুষ্কাল অন্তহীন নয়।
দীর্ঘায়ু বা স্বল্পায়ু —সকলেরই জীবন প্রদীপ নিভে যাবে। বিপুলা পৃথিবীর জ্ঞানভান্ডার অসীম, কর্মযজ্ঞও অপরিসীম। কোন ব্যক্তি এই জ্ঞানভান্ডার নিঃশেষ করতে পারেনা অথবা কর্মযজ্ঞও সমাপ্ত করতে পারে না। ঠিক এই কারণে সকলেরই সময়ের মূল্য সম্বন্ধে সচেতন হওয়া উচিত।

সময়ের সদ্ব্যবহার করে জ্ঞান ও কর্মের পারদর্শিতা অর্জনের চেষ্টা করা উচিত। কুবেরের ধন ভান্ডারের বিনিময়েও হারিয়ে যাওয়া সময় ফিরে পাওয়া যায় না। তাই সময়ের মূল্য সম্বন্ধে সচেতন না হলে জীবনের ব্যর্থতা অনিবার্য।।


সময়ানুবর্তিতা:
যারা সময়ের সঠিক মূল্য বোঝে তারা সময়কে সঠিক কাজে লাগায়। বিভিন্ন সময়ে বিদ্বজনেদের থেকে আমরা সময়কে সঠিক ভাবে ব্যাবহার করবার উপদেশ পেয়ে থাকি নির্দিষ্ট সময়ে নির্দিষ্ট কাজ করা প্রয়োজন।

কারণ সময় মেনে কাজ করার অভ্যেস হল সময়ানুবর্তিতা। যারা জীবনে সফল হয়েছেন,খ্যাতিমান হয়েছেন তাদের বিশেষ গুণ হলো, তারা প্রত্যেকেই সময়ানুবর্তী। অলসতায় সময় নষ্ট করা তাদের স্বভাব বিরুদ্ধ। সময়ের সঠিক মূল্য নিরুপন করতে না পারলে কখনও সাফল্য অর্জন করা যায়না। সময় থাকতে সময়ের যথাযথ ব্যবহারই সাফল্য প্রধান চাবিকাঠি।

সময় এবং কর্তব্য:
আমাদের জীবনের তিনটি অবস্থা খুব সুস্পষ্ট। শৈশব, বাল্য ও কৈশোর আমাদের দেহে মনে সফল হয়ে ওঠার সময়। এই সময় আমাদের অভিভাবক ও শিক্ষকরা আমাদের সময়ের মূল্য সম্বন্ধে সচেতন করে তোলেন। কেননা এই কালই সময়ের মূল্য সম্বন্ধে নিজেদের মধ্যে সচেতনতা গড়ে তোলবার আদর্শ সময়।

যৌবন থেকে প্রৌঢ়ত্ব পর্যন্ত আমাদের কর্মজীবন। এই কাল সংসার ধর্ম পালনের এবং এরপর বার্ধক্য যাপনের। মানুষের বার্ধক্যকাল প্রকৃতপক্ষে অবসর যাপনের সময়রূপে পরিচিত। এই অবসরযাপনকে নির্ঝঞ্ঝাট করে তোলার জন্যে সমগ্র জীবন জুড়ে সময়কে যথাযথভাবে প্রয়োগ করে কর্মের পালন এক অবশ্য কর্তব্য।
সেই কর্ম আধ্যাত্ম বিষয়ক অথবা সমাজসেবামূলক অথবা জ্ঞান সাধনা মূলকও হতে পারে। শৈশব থেকে বিদ্যার্জন এবং অন্যান্য অনুশীলন দ্বারা আমরা নিজেদের কর্মজীবনের জন্য উপযোগী করে তুলতে পারি। সময়ের মূল্য সম্বন্ধে সচেতন না হলে আমরা কর্মজীবনের উপযোগী হয়ে উঠতে পারি না এবং পারবো না।

অনুরূপভাবে জীবনে সংসার ধর্ম পালনের ক্ষেত্রে আমরা যদি সময়ের মূল্য না বুঝি অর্থাৎ সময়ের সদ্ব্যবহার না করি তবে আমাদের সংসার জীবনও ব্যর্থ হয়। ফলে বার্ধক্যের জীবন সুখের হয় না। বার্ধক্যের অবসরকেও যদি আমরা উপযুক্ত কর্মে নিযুক্ত না রাখি তাহলে বার্ধক্যের জীবনের পীড়াদায়ক হয়ে ওঠে। নিজেকে নানা কর্মে নিযুক্ত রাখতে হলেও সময়ের মূল্য সম্বন্ধে আরো বেশি সচেতনতা প্রয়োজন।
সময় এবং কর্ম: সুখের চাবিকাঠি
শুধু বেশিদিন বেঁচে থাকাই জীবন নয়; বরং মানুষের কর্মসমষ্টিই হলো তার আসল জীবন। এবং এই কর্মের পর্বত আরোহনের প্রধান শেরপা হলো সময়ের যথাযথ প্রয়োগ। সংসারের প্রত্যেকের একটি নির্দিষ্ট কাজ আছে। নির্দিষ্ট সময়ে সেই কাজ না করলে অথবা অবহেলা করলে আমাদের কর্মবিমুখতা আসে।


সময়ের মূল্য সম্বন্ধে এই ঔদাসীন্যই জীবনকে কর্মবিমুখ করে তোলে। কর্মবিমুখ হলে ব্যক্তিজীবনে অথবা সমাজ জীবনে ব্যর্থতা অনিবার্য। তাছাড়া এমন কর্মবিমুখ জীবনে মানুষের মস্তিস্ক তার প্রকৃত ক্ষমতা হারিয়ে হয়ে ওঠে অলস।

আর জীবনে ক্ষমতাহীন অলস মস্তিষ্কের ব্যবহারিক প্রয়োগ জীবনকে করে তোলে দুর্বিষহ। তাই একথা বলাই বাহুল্য যে ভবিষ্যৎ তথা বর্তমানের সুখের একমাত্র চাবিকাঠি হলো সময়ের সাথে তাল মিলিয়ে জীবনের প্রয়োগ।
সময় মূল্যবান হওয়ার কারণ:
অন্তহীন সময়ের কাছে আমাদের মানবজীবন নিতান্ত সীমাবদ্ধ। অনন্ত মহাকালের বুকে মানুষ তার জীবনে পায় অতি সামান্য কিছু দুর্লভ সময়। জন্ম ও মৃত্যুর মাঝে সীমিত এই সামান্য কিছু সময় যা দেখতে দেখতে পেরিয়ে যায়।

সময় সদা ধাবমান , কারো কোনো অনুরোধ বা অর্থ দিয়ে সময়কে আটকে রাখা যায় না। সেজন্যেই এর এত বেশি গুরুত্ব; এত কদর। সময়ের প্রত্যেক মুহূর্তকে জীবনে সঠিক ভাবে কাজে লাগানোর এত প্রচেষ্টা তো সেজন্যেই।

সময় সচেতনতার গুরুত্ব:
ইংরেজিতে একটি প্রবাদ রয়েছে time is money . কথাটির বিশেষ গুরত্ব আছে।সময়ের সঠিক ব্যবহার জীবনে এনে দিতে পারে আর্থিক সমৃদ্ধি। আক্ষরিক অর্থে সময় অর্থের প্রাপ্তি না ঘটালেও সময় নিঃসন্দেহে এক মূল্যবান সম্পদ।

অর্থ বা সম্পত্তি হারিয়ে গেলে তা পুনরুদ্ধার করা যায়, হারানো স্বাস্থ্যও ফিরে পাওয়া যেতে পারে, কিন্তু পেরিয়ে যাওয়া সময় কোনো মূল্যেই আর ফিরে পাওয়া যায়না। পৃথিবীর সমগ্র ধনরাশির বিনিময়েও অমূল্য সময়কে কেনা যায় না। তাই সময়ের মূল্য না বুঝলে সমগ্র সমাজের ক্ষতি হয়।

সময় অমূল্য:
 সময়ের নিয়ত অবহেলায় ঘটে চলা সামাজিক ক্ষতিকে আমাদের নিত্যদিনের অভিজ্ঞতায় আমরা প্রত্যক্ষ করতে পারি। ট্রেন বাস তথা যানবাহন সময় মতো না চললে স্কুল-কলেজ ও কর্মস্থলে সময়মতো পৌঁছানো যায় না। হাসপাতালে সময়মতো চিকিৎসক আসেন না। রোগীরা অসহায় ভাবে কপাল ঠোকেন।

মুমূর্ষু রোগীদের বিনা চিকিৎসায় মারা যেতে হয়। বহু অফিসে কর্মকর্তা ও করনিকেরা সময়মতো হাজির হতে পারেন না। ফলে সংশ্লিষ্ট ক্ষেত্রের উপভোক্তাদের সমূহ অসুবিধার মুখে পড়তে হয়। অর্থাৎ সময় সম্পর্কে সামান্য ঔদাসীন্য সমাজ তথা সমগ্র জনজীবনকে বিপর্যস্ত করে দিতে পারে।

এমন বহু দৃষ্টান্ত আমাদের চোখের সামনে জ্বলজ্বল করছে। তাই নির্ধারিত সময়ে সঠিক কাজের অভ্যেস করা উচিত। ছাত্রজীবনে শিক্ষা গ্রহণ,তারপর কর্মজীবনে দায়িত্ব কর্তব্য সঠিক সময়ে সঠিক ভাবে পালন করা উচিত।এ প্রসঙ্গে পবিত্র বাইবেলে বলা হয়েছে,‘এই পৃথিবীতে প্রত্যেক কাজের একটা উদ্দেশ্য, একটা কাল ও একটা সময় আছে।’জীবনের এই ক্ষুদ্র পরিসরে সময়ের সঠিক ব্যবহার ভীষণ প্রয়োজন।

সময়ের অপচয় করার কুফল:
প্রবাহমান সময় এক অমূল্য সম্পদ।অথচ সময় সম্পর্কে প্রতি সচেতন না হওয়ার কারণে আমরা নানা ভাগ্য বিপর্জয়ের সম্মুখীন হই।আমরা জেনে না জেনে নানাভাবে সময় অপচয় করে থাকি। অনেক অলস ব্যক্তি ও সময়ের অভাবের কথা বলেন। ভবিষ্যতে করা হবে বলে যারা বর্তমানের কাজ তুলে রেখে দেন তারাই সময়ের অভাবের কথা বলেন।

রবীন্দ্রনাথ সময়ের মূল্য সম্বন্ধে খুব সচেতন ছিলেন বলে এক মুহূর্ত সময় অপব্যবহার করতেন না। হলে সংস্কৃতির সকল ক্ষেত্রে পদচারণা করেও তিনি বিশ্বভারতীর মত একটি বিশ্ববিদ্যালয়ের স্বপ্নকে বাস্তবে রূপ দিতে পেরেছেন। সময়ের মূল্য সম্বন্ধে সচেতন হলে জীবনে একটা কর্মসূচি গড়ে ওঠে।এই কর্মসূচির কল্যাণেই কর্মব্যস্ত মানুষের আয় সময় পান, অথচ অলস ব্যক্তিরা সময় পান না।

নোবেলবিজয়ী বৈজ্ঞানিক সি.ভি রমন পিয়ানো বাজানোর সময় পেতেন। সত্যেন্দ্রনাথ বোস এর মত কর্মব্যস্ত বৈজ্ঞানিক বেহালা বাজানোর সময় পেতেন।রবীন্দ্রনাথ, জগদীশচন্দ্র বসু ,সত্যেন্দ্রনাথ বসু প্রমুখের নিজেদের মতো করে কর্মসূচি রচনা করেছিলেন এজন্য তারা সময় পেতেন। আমাদের জীবনে বিভিন্ন ক্ষেত্রে লক্ষ্য অপেক্ষা উপলক্ষ্য বেশি প্রাধান্য পায়। উপলক্ষ্য নিয়ে মাতামাতি করে সময়কে নষ্ট করি।

যা আমাদের সাফল্যের পথে বাঁধা হয়ে দাঁড়ায়।সময় যথাযথ কাজে না লাগানোর জন্য আমাদের কাঙ্ক্ষিত ইচ্ছা পূরণ হয় না।উজ্জ্বল ভবিষ্যতের সম্ভাবনা বিফলে যায়।সময় অপচয়ের কুফল সারাজীবন ধরে ভোগ করতে হয়।সময়ের মূল্য যারা বোঝে না তাদের জীবনে হতাশা ব্যর্থতার গ্লানি অবশ্যম্ভাবী।

উপসংহার:
সময়ের মূল্য সম্বন্ধে সচেতনতার অর্থ সর্বদা কাজ করা নয়। জীবনে অবকাশ তথা আমোদ-প্রমোদেরও বিশেষ প্রয়োজনীয়তা আছে। অবকাশ ও আমোদপ্রমোদ ক্লান্তি দূর করে আমাদের শরীর ও মনকে সতেজ করে তোলে। তাই অবসর যাপন এবং আমোদপ্রমোদ কে সর্বক্ষেত্রে সময়ের মূল্য সম্বন্ধে ঔদাসীন্যের প্রকাশ বলে অভিহিত করা উচিত নয়| তবে কর্মসূচিহীন জীবনে শুধুমাত্র অবকাশ ও বিনোদন নিয়ে মেতে থাকার প্রবণতা অবশ্যই নিন্দনীয় এবং তা জীবনে সময়ের মূল্য সম্বন্ধে ঔদাসীন্যের পরিচায়ক। কালস্রোতে জীবন যৌবন ধন মান সবকিছুই ভেসে যায়। কালস্রোত দুর্নিবার। একে রোধ করার ক্ষমতা মানুষের নেই। কেবলমাত্র মানুষের কর্ম বা কীর্তিই কালের বুকে নিজের শুভ্র সমুজ্জ্বল চিহ্ন রেখে যায়।

ঠিক যেমন বিশাল মুঘল সাম্রাজ্যের চিহ্নমাত্র আজ অবশিষ্ট নেই। কিন্তু বহু শতাব্দী পরেও কালের বুকে শুভ্র সমুজ্জ্বল তাজমহল সম্রাটের অমর কীর্তির কথা সগৌরবে ঘোষণা করছে আজও। সেজন্য মানবজীনকে স্বার্থক করতে আমাদের প্রত্যেকের মূলমন্ত্র হওয়া উচিত-‘Work while you work, play while you play, And that is the way to be happy and gay. "
সময়ানুবর্তিতা ,"ভূমিকাঃ  সুন্দর এই পৃথিবীতে মানুষের আয়ুষ্কাল সামান্য । সামান্য আয়ুষ্কাল মানুষকে কতই না স্বপ্ন দেখায় । ইংরেজিতে একটি প্রবাদ আছে্‌,  Man does not live in years but indeed মানুষ বাঁচে কর্মের মধ্যে বয়সের মধ্যে নয় ।
 বিশ্বজগতে অনন্ত কালপ্রবাহে মানুষের জীবন নিতান্তই ক্ষণস্থায়ী । এ জীবন মহামহিম হয়ে উঠতে পারে মানুষের মহৎ কর্মে ও অবদানে । কেউ কেউ পারে জীবনকে রঙ্গে রঙ্গে সাধাতে আবার কেউ কেউ কাউকে শুধু ব্যর্থতা, অপূর্ণতা বেদনা নিয়ে চিরকালের মতো চলে যেতে হয়। এ জগত সংসারে জয়মাল্য তাদের ভাগ্যে জোটে যারা সময়ের কাজ সময় করতে পারে । সময়ের মূল্য বোঝে তারাই শ্রেষ্ঠ মানুষ। মানুষের ধন সম্পদ, মান  সম্মান , স্বাস্থ্য ইত্যাদি হারিয়ে গেলে চেষ্টা করলে হয়তো তা ফিরিয়ে পাওয়া যায়, কিন্তু সময় একবার চলে গেলে আর ফিরে আসেনা । এর মূল্য কোন জিনিস দিয়ে পরিমাপ বা বিনিময় করা যায় না। সুতরাং আমাদের জীবনের অমূল্য সম্পদ সময়কে অবহেলা করে নষ্ট করা উচিত নয় । 

সময় এর বৈশিষ্ট্যঃ
 সময়ের প্রধান বৈশিষ্ট্য হলো এর গতিশীলতা । সময়কে জগতের কোন নিয়ম বাধায় বাধা সম্ভব না । নদীর স্রোতের মতো তার আপন গতিতে চলমান । কিয়ামত পর্যন্ত সময়ের অস্তিত্ব বিরাজ মান থাকবে । ঘড়ির কাটার যতই সামনে অগ্রসর হয় সময়  ততোই তার অতীতকে ভারি করে । সময় কে  ধরে রাখার ক্ষমতা আল্লাহ ছাড়া কারো নয় । আজকের মুহূর্তটি কিছু সময় পরেই অতীত হয়ে যায় । সময় একবার চলে গেলে ফিরে পাওয়া সম্ভব  না । সময় অনন্ত , কিন্তু সীমাবদ্ধ মানুষের আয়ুষ্কাল । কাজেই প্রতিটি মুহূর্তকে যথাযথ কাজে লাগিয়ে ক্ষণস্থায়ী জীবনকে সুন্দর করে তোলা সচেতন মানুষের কাছে জীবনের উন্নতি সাধনের জন্য প্রতিটি মুহূর্তকে কাজে লাগানো অপরিহার্য । 

সময়ের সদ্ব্যবহার বলতে সর্বক্ষণ কেবল কাজে লিপ্ত বুঝায়না । কাজের সময় কাজ, বিশ্রামের সময় বিশ্রাম , এবং খেলার সময় খেলা , এটাই সময়ানুবর্তিতা  বা সময়ের মূল্য ।  পরে কথা হবে বলে  অযাতা সময় অপচয় করা উচিত নয়  । কারণ দীর্ঘসূত্রতা হরণ করে সময়কে । নির্ধারিত সময়ে কাজ যথারীতি সম্পন্ন করলে সময়ের সদ্ব্যবহার অভ্যাস গড়ে ওঠে । সময়কে সর্বদা সৃষ্টিশীল কাজে লাগানো উচিত ।  কারণ কথাই বলে , সময়ের  এক ফোঁড়  ,অসময়ের দশ ফোঁড় । পৃথিবীর উন্নত দেশগুলোর সমৃদ্ধির মূলে রয়েছে সময়ের প্রতি সচেতনতা  সময়ের সদ্ব্যবহার । বিন্দু বিন্দু জল দিয়ে যেমন বিশাল সমুদ্র,  কনা কনা বালি দিয়ে যেমন সুবিস্তৃত মরুভূমি তেমনি অসংখ্য  মুহূর্তের আমাদের জীবন । তাই মুহূর্তগুলোকে আমরা যত সুন্দর ভাবে কাজে লাগাবো আমাদের জীবনটা সুন্দর হবে ।

 ছাত্র জীবনে সময়ের মূল্যঃ 
ছাত্রজীবনকে বলা হয় জীবন সংগ্রামের প্রস্তুতির সময় । এসময়ে যেমন বীজ বপন করা হয়, ভবিষ্যতে তেমন ফল পাওয়া যায় । অধ্যায়ন ছাত্র দের প্রধান কর্তব্য । প্রতিদিনের পড়া পরবর্তী দিনের জন্য ফেলে না রেখে অসময়ে শেষ করার মানসিকতা থাকতে হবে ।  নিয়মিত পড়ার পাশাপাশি শরীরচর্চা, চরিত্র গঠন , সুশৃংখল ও সংগ্রামের অভ্যাস গড়ে তুলতে হবে  কর্ম জীবনের সাফল্য নির্ভর করে ছাত্রজীবনের সঠিক মূল্যায়নের উপর । সুতরাং শৈশব থেকেই কাজের প্রকৃতি অনুসারে সময়ানুবর্তিতা একান্ত প্রয়োজন । ছাত্রজীবনে দৈনন্দিন কর্মসূচিকে যারা অবহেলা করে তাড়ায় জীবনের সাফল্য সোনার   কাঠের  পরশ থেকে বঞ্চিত হয় ।

জাতীয় জীবনে সময়ের মূল্যঃ 
 জাতীয় জীবনে সময়ের মূল্য অপরিসীম। কোন  জাতির নির্ভর করে জাতীয় জীবনের কর্মতৎপরতার উপর । আলসে , যে কোন জাতির অপমৃত্যু  ঘটাতে পারে । বাংলাদেশের সামগ্রিক পরিস্থিতিতে আমরা দেখি  সময়ের কাজ সময় করিনা । সময়ের মূল্য কে গুরুত্ব দিয়ে অনেক দেশ তার উন্নতির চরম শিখরে  ।আমাদের বৈশ্বিক  ও জাগতিক উন্নয়ন অবশ্য সময়কে গুরুত্ব দিতে হবে এবং সময়ের কাজ সময়ে করতে হবে ।

সময় শ্রেষ্ঠ সম্পদঃ 
মানব জীবন মূলত কতগুলো মুহূর্তের সমষ্টি মাত্র । অতএব,  প্রতিটি মুহূর্তেই মানুষের জন্য মূল্যবান । সময়ের ক্ষেত্রে সামান্য বলে কোন কথা নেই । ক্ষণিক  মুহূর্তে  অপচয়  জীবনের সম্ভাবনাময় সুযোগগুলোকে নষ্ট করে দেয় । সময় হচ্ছে মানব জীবন সবচেয়ে মূল্যবান বিষয় । সময়কে কাজে লাগাতে পারলেই মানুষের জীবনে সাফল্য ধরা যায় । অতএব যথাযথভাবে সময়কে কাজে লাগালেমানুষ ধন-সম্পদ বিদ্যা , বিদ্যা- বুদ্ধি যশ খ্যাতি অর্জন করতে পারে ।

সময়ের অবহেলা পরিনামঃ  
কাজেই জীবনের সংক্ষিপ্ত সীমার মধ্যে  যে  পরম মূল্যবান সময় পাই আমরা তা অবহেলা করি ,  এবং মূল্যবান সময় নষ্ট করি , তাহলে তা হয় সময়ের অপচয় মাত্র । সেই  অপচয় বেদনা আমাদের জীবনে একদিন মর্মান্তিক দুঃখের মতো নেমে আসবে । তখন বুকফাটা আর্তনাদ করে কিংবা চোখের জল কিংবা অনুতাপ হবে । অতিবাহিত সময় আর কখনোই ফিরে পাওয়া যাবে না ।

সময়কে কাজে লাগানোর উপায়ঃ
কর্মময় জীবনে মানুষকে বহু রকমের দায়িত্ব ও কর্তব্য পালন করতে হয় । জীবনে  নিদৃষ্টপরিসীমার মধ্য সব দায়িত্ব এবং কর্তব্য পালন করা হয় পালন করা তার পক্ষে অসম্ভব হয়ে পড়ে । তবে কেউ যদি তার কাজের পরিমাণ বিবেচনা করে  সময় কে ভাগ করে নেয় তাহলে ঠিক সময়ে যে কাজটি সম্পন্ন করতে পারে । কাজের সময় পাশাপাশি অবসর সময় চিহ্নিত করে রাখা প্রয়োজন । কারণ জীবনে কাজের ফাঁকে ফাঁকে অবসর কিংবা বিনোদনের প্রয়োজন আছে । নতুন উদ্দীপনা সৃষ্টি হয় । তাছাড়া সময়ের কাজ সময় করতে হবে 

সময়ের অপব্যবহারের কুফলঃ 
 যারা সময়ের মূল্য বোঝেনা  বা সময়কে উপযুক্ত কাজে লাগাতে পারে না তাদের জীবনে নেমে আসে দুঃখের কালো ছায়া । ওয়াটার লু যুদ্ধে নেপোলিয়নের  সেনাপতি পূর্ব পরিকল্পিত নির্ধারিত সময়ের কয়েক মিনিট  হোয়াই হাজির নেপোলিয়ন শোচনীয় পরাজয় বরণ করতে হয়েছিল । অনেক প্রতিভাবান দি শক্তি সম্পন্ন যুবককে শুধুমাত্র সময়ের প্রতি উদাসীনতার জন্য জীবনে দুঃখ মেনে নিতে হয়েছে ।

সময়নিষ্ঠ ব্যক্তির উদাহরণঃ 
পৃথিবীর শ্রেষ্ঠ মনীষীদের জীবন ইতিহাস পর্যালোচনা করলে দেখা যায় তারা কেউ সময়ের মূল্য সম্বন্ধে উদাসীন ছিলেন না । প্রতিটি মুহূর্তে ছিল তাঁতের ব্যস্ত কর্ম । আব্রাহাম লিনকন , আইনস্টাইন , বঙ্গবন্ধু শেখ মুজিবুর রহমান , এরিস্টোট্‌ নিউটন , শেরে বাংলা  প্রমুখ , তারা সময়কে সঠিকভাবে গুরুত্ব দিয়েছিলেন । 

সময়ের সদ্ব্যবহারঃ 
মানব জীবনে প্রতিটি মুহূর্তকে উপযুক্তভাবে কাজে লাগিয়ে মানব জীবনের সার্থকতা নিহত হয় । জীবনের প্রতিটি মুহূর্তে মূল্যবান । ঠিকমতো কাজে লাগাতে না পারলে জীবনে উন্নতি করা যায় না । কর্তব্য কর্ম কখনো ফেলে রাখতে নেই । আজ করব না  কাল করব ভাবলেই দিন  কেবল চলে যায় । এছাড়া  মানুষের মনের পরিবর্তন অতি সহজ ।  একবার এটি কাজে আগ্রহ থাকলে পরে সে আগ্রহ নাও থাকতে পারে । ইতিহাস পর্যালোচনা করলে দেখা যায় , সময়ের সদ্ব্যবহার করে জগতে অনেক সাধারণ লোক প্রতিষ্ঠা করেছেন আবার সময়ের অপব্যবহার করে অনেক প্রতিভা সম্পন্ন লোক অধঃপতিত হয়েছেন ।

সময়ের মূল্য রচনা উপসংহারঃ 
ব্যক্তি  ও জাতীয় জীবনে সময়ের মূল্য অত্যাধিক । তাই সময়ের মূল্য সম্পর্কে সচেতন থেকে জীবনের প্রতিটি মুহূর্তকে যথাযোগ্য কাজে লাগানোর মধ্যে জীবন সুন্দর ও সার্থক হয়ে  উড়তে পারে । তাই আমি সময়ের মূল্য রচনা টি আপনাদের কাছে এই পোষ্টের মাধ্যমে তুলে  ধরলাম আশা করি আপনারা সময়ের মূল্য রচনা সম্পর্কে এবং সময়কে সঠিকভাবে কাজে লাগাতে পারবেন । "
সময়ানুবর্তিতা ,"ভূমিকা
নদীর স্রোতের মতো সময়ও নিত্য প্রবহমান। সময় কখনও কারও জন্য থেমে থাকে না। তার ‘অকারণ অবারণ চলা’ বিঘ্নিত হয় না কখনও। অনন্ত এই সময় প্রবাহের পরিপ্রেক্ষিতে মানবজীবন অত্যন্ত ক্ষণস্থায়ী। তবু তার এই ক্ষণিক জীবনের সীমানাটিকে ঘিরেই সে গড়ে তোলে সাধ ও স্বপ্নের সৌধ। জীবনের অমৃত পান করবার জন্য আকুল আকাঙ্ক্ষায় সে ছটফট করে। তারাশঙ্করের সেই গ্রাম্য কবিয়ালের গানের ভাষায় বারবার তার বলতে ইচ্ছে করে, ‘জীবন এত ছোট কেনে।’ সংক্ষিপ্ত জীবনে মানুষের জীবন-পিপাসা বড় প্রবল। কিন্তু কেবল জীবন-পিপাসা থাকলেই চলে না, জীবনকে উপভোগ করতে হলে, অভীষ্ট লক্ষ্যে পৌঁছতে হলে কাজে লাগাতে হয় জীবনের প্রতিটি মুহূর্তকে। জীবনে চলার পথে সময়ের অপচয় মানে জীবনের অপচয়।

তবু মানুষ জেনে বা না জেনে অহরহ সময়ের অপচয় করে। মানুষের জীবনে সময়ের এই অপচয়ের কথা ভাবলে বিস্মিত হতে হয়। কবি বিদ্যাপতি আক্ষেপ করে বলেছিলেন—

‘আধ জনম হম নিন্দে গোঙায়লু
জরা শিশু কতদিন গেলা।
নিধুবনে রমণী রঙ্গরসে মাতলু
তোহে ভজব কোন বেলা।।’

সময়ের অপচয়
ভালো করে ভেবে দেখলে বেশির ভাগ মানুষের জীবনই তো তাই। জীবনের অর্ধেক কেটে যায় ঘুমিয়ে। তারপর আরও কতভাবে যে কত সময় নষ্ট হয় তার আর ইয়ত্তা নেই। সময় সম্পর্কে সচেতনতার অভাবে সামর্থ্য থাকা সত্ত্বেও অনেকে জীবনে সফল হতে পারে না। দীর্ঘসূত্রী মানুষ সময়ের কাজ সময়ে না করে কেবল কালহরণ করে মাত্র। আর সময়ও তার প্রতিশোধ নিতে ছাড়ে না। কর্মবিমুখ কালহরণকারীর জীবনে সম্বল বলতে থাকে শুধু হতাশা।

সময়ের সদ্ব্যবহার
সময়কে ঠিকমতো ব্যবহার করার মধ্যেই লুকিয়ে আছে জীবনের সার্থকতার চাবিকাঠি। সময়ের হাতে নিজেকে সঁপে না দিয়ে সময়কে যাঁরা পুরোপুরি নিজের কাজে লাগাতে পারেন, জীবনে তারাই প্রতিষ্ঠিত হন। নির্দিষ্ট সময়ে নির্দিষ্ট কাজ সুষ্ঠুভাবে সম্পন্ন করতে পারাই হল সময়ের উপযুক্ত ব্যবহার। ফসল কাটার মরশুমে ফসল ঘরে তুলতে হলে সময়মতো বীজ বপন করা চাই। সময়-নিষ্ঠা জীবনের এক মহৎ গুণ। আলস্যে কিংবা অবহেলায় সময় অতিবাহিত না করে সময়কে তার পূর্ণ মূল্য দেওয়া দরকার। যে-কোনো সফল ব্যক্তিদের জীবনচরিত বিশ্লেষণ করলে দেখা যায়, সময়কে তাঁরা কোনোভাবেই উপেক্ষা করেননি। বঙ্কিমচন্দ্র সরকারি উচ্চপদে অধিষ্ঠিত থেকেও উদ্বৃত্ত সময়ে সাহিত্যচর্চা করেছেন, সম্পাদনা করেছেন ‘বঙ্গদর্শন’-এর মতো পত্রিকা। সময়কে যথার্থভাবে কাজে লাগাতে পেরেছেন বলেই স্বল্পায়ু জীবনেও অনেকে অনেক মহৎ কাজ সম্পন্ন করতে পেরেছেন। স্বামী বিবেকানন্দ মাত্র ঊনচল্লিশ বছর জীবিত ছিলেন, কালীপ্রসন্ন সিংহের জীবৎকাল মাত্র ত্রিশ বছর। এই স্বল্প জীবনসীমার মধ্যে তাঁরা যে কীর্তি স্থাপন করে গেছেন তা সম্ভব হয়েছে সময়ের সব্যবহারের জন্যই।

ছাত্রজীবনে সময়নিষ্ঠার মূল্য
ছাত্রজীবনে সময়নিষ্ঠার মূল্য অপরিসীম। ছাত্রজীবন হল মানুষের জীবনের প্রস্তুতিপর্ব। এই পর্বে অন্যান্য শৃঙ্খলা পালনের সঙ্গে সময়কে যথার্থভাবে ব্যবহার করার শিক্ষা একাস্ত ছাত্রজীবনে সময়-নিষ্ঠার প্রয়োজন। সময়নিষ্ঠা ব্যতীত শিক্ষার্থীদের পক্ষে বিদ্যাচর্চায় সফল হওয়া সম্ভব নয়। কিন্তু তারা যদি সময়ের মূল্য সম্পর্কে সচেতন হয় এবং সময়ানুবর্তিতাকে তাদের জীবনের অঙ্গ করে তোলে তাহলে নবীন ছাত্রছাত্রীরা নিঃসন্দেহে বিদ্যাচর্চায় প্রভূত সাফল্য পাবে। শুধু বিদ্যাচর্চার ক্ষেত্রেই নয়, সময়নিষ্ঠা তাদেরকে বৃহত্তর জীবনের ক্ষেত্রেও প্রতিষ্ঠিত হতে সাহায্য করবে। এতে কেবল ব্যক্তিগত মঙ্গল নয়, সমগ্র দেশের মঙ্গল। কেননা আজকে যদি নবীন শিক্ষার্থীর দল সময়নিষ্ঠ হয় তাহলে ভবিষ্যতে একদিন তারাই হয়ে উঠবে সময়নিষ্ঠ দায়িত্বশীল নাগরিক।

উপসংহার
কাল নিরবধি হলেও জীবন বড় সংক্ষিপ্ত। তাই জীবনের প্রতিটি মুহূর্ত বড় মূল্যবান। সচেতন হওয়া কর্তব্য। মনে রাখা দরকার, বিগত সময় আর কখনোই ফিরে আসে না। সুতরাং সময়ের অপচয় রোধ করে সময়কে করে তুলতে হবে জীবনের উন্নতির সহায়ক। কর্ম-পরিকল্পনার সঙ্গে সময়ানুবর্তিতা যুক্ত হলে জীবনের বিভিন্ন ক্ষেত্রে অনায়াসেই সাফল্য অর্জন করা যায়। ব্যক্তি ও দেশের অগ্রগতির স্বার্থে সময়ানুবর্তিতার কোনো বিকল্প নেই।"
সময়ানুবর্তিতা ,"ভূমিকা:
মর্তের মানুষের চিরন্তন বাণীহারা কান্না নাই নাই, নাই যে সময়। অনন্ত প্রসারিত সময়ের যাত্রা পথ। পৃথিবীর ‘ পথিক’ মানুষ সময়ের সেই পথরেখা ধরে অগ্রসর হয়। সময়ের মতাে মানবজীবন যদি অন্তহীন হতাে, তাহলে দুঃখ থাকত না মানুষের। সময় নিরবধি, কিন্তু মানবজীবন সংক্ষিপ্ত। এখানেই গরমিল। মানুষ চায় তার সংক্ষিপ্ত জীবনায়তনের মধ্যে বহুতর কর্মের উদযাপন। কিন্তু সময় তা মঞ্জুর করে না।

কর্ম উদ্যাপনের আগেই তার বিদায়ের ডাক এসে পড়ে। মানুষের কাছে সময় তাই অমূল্য ধন। সময় চলে যায় নদীর স্রোতের মত। চিরন্তন প্রবহমানতাই তার মৌল বৈশিষ্ট্য। মুহূর্তের জন্যও কোথাও সে স্থির থাকে না, কারাে জন্য অপেক্ষা করে না। মানুষের জীবনও সময়ের সেই অনন্ত ছন্দে সুর বেধেছে। সময়ের অন্তহীন প্রবাহে সে ছুটে চলেছে জন্ম থেকে মৃত্যুর অভিমুখে।

সময়ের গুরুত্ব:
সময়ের এই অস্থির ধাবমানতার জন্যই জীবন। মানুষের কাছে পরম মূল্যবান। সময় অনন্ত, কিন্তু জীবন সীমাবদ্ধ। তার এক প্রান্তে জন্ম, অন্য প্রান্তে মৃত্যু। এই জন্ম ও মৃত্যুর শাসনে। জীবন সদা সঙ্কুচিত। মানুষ চায় সময়ের অন্তহীনতার মতাে অন্তহীন জীবন; কিন্তু পায় না। মানবজীবনের চরম ট্র্যাজেডি এখানেই। জীবন যা শুধু ঘন্টা আর মিনিটের সমাহার মাত্র। জীবনের এই সীমাবদ্ধতার জন্যই সময় এত আদরের, এত মূল্যবান। সময় অনন্ত, কিন্তু জীবন তার অতি সামান্য ভগ্নাংশ মাত্র।

জীবন থেকে যে সময় একবার চলে যায় তা আর ফিরে পাওয়া যায় না। সময়ের গুরুত্ব প্রকাশ করতে গিয়ে রবার্ট ব্রাউনিং বলেছেন, “ একটা দিন চলে যাওয়া মানে জীবন থেকে একটা দিন ঝরে যাওয়া।” তাই সময়ানুবর্তিতার গুরুত্ব সম্পর্কে যথার্থ সচেতন থাকা প্রয়ােজন। সময় জীবনকে গঠনের যে সুযােগ দেয়, তাকে কাজে লাগালেই সাফল্য অনিবার্য হয়ে ওঠে। সময়কে যারা অবহেলা করে, সময়ের মূল্যবােধ সম্পর্কে যারা সচেতন নয়, তারা কখনােই সুখের সন্ধান পায় না। সুতরাং মানবজীবনে সময়ানুবর্তিতার গুরুত্ব অপরিসীম।

সময়ের অবহেলার পরিণাম:
জীবনের এই সীমাবদ্ধ অবসরে দুর্লভ সময়ের যে ভগ্নাংশটুকু পাওয়া যায়, তার সদ্ব্যবহারের মাধ্যমেই জীবন সার্থক এবং সুখময় হয়ে ওঠে। কাজেই জীবনের সংক্ষিপ্ত সীমায়তনের মধ্যে যে পরম মূল্যবান সময় আমরা হাতে পাই, সেই দুর্লভ সময় যদি অবহেলা করে, আলস্যভরে কাটিয়ে দেই, তাহলে তা হবে সময়ের নির্বোধ অপচয় মাত্র। সেই অপচয়ের পরিণাম আমাদের জীবনে একদিন মর্মান্তিক দুঃখ আর অনুশােচনা নিয়ে আসবে। তখন বুকফাটা আর্তনাদ কিংবা এক সমুদ্র অশুবর্ষণে কিংবা অনুতাপে দগ্ধ হলেও সেই আলস্যে অতিবাহিত সময় আর ফিরে পাওয়া যাবে না। প্রবাদে আছে—


“ সময় কারাে হাতধরা নয়
সময় হয় জলের মতন।”

সময়ের মূল্যবােধের অর্থ:
প্রকৃতপক্ষে, সময়ের যথার্থ মূল্যবােধই জীবনের সাফল্য অর্জনের সােপান। সময়ের মূল্যবোেধ হলাে, যে সময়ের যে কাজ, তা সেই সময়ে সম্পাদন করা। যে তা করে না, সে করে সময়ের অমর্যাদা এবং পরাজয়ই হয় তার জীবনের চরম পরিণতি। সময়ের এই অবহেলার জন্য ভবিষ্যতে তাকে অনুশােচনা করতে হবে। যে কৃষক ফসলের ঋতুতে ফসলের বীজ বপন না করে আলস্যে সময় অতিবাহিত করে, সে কীভাবে ফসল ওঠার সময় খামার পূর্ণ ফসল আশা করতে পারে ?, সময় চলে গেলে তখন আর কান্নাকাটি করেও লাভ হয় না। প্রবাদে আছে—


“ সময়ে না দেয় চাষ
তার দুঃখ বার মাস।”

মানবজীবনেও সেই একই কথা। জীবনে যখন শক্তি থাকে, সামর্থ্য থাকে, তখন আলস্যে অযথা কালহরণ করে জীবন কাটালে শেষ বয়সে অবশ্যই দুঃখ ভােগ করতে হয়। তাই সময়ের মূল্যবােধের গুরুত্ব অনেক।

সময়ের অপচয়ের অর্থ:
সময়ের মূল্যবােধের অভাবের পিছনে আছে। মানুষের নিরাসক্ত জীবনবােধ, আলস্য, উদাসীনতা এবং অদৃশ্য সময়ের নিঃশব্দ অনন্ত যাত্রা। সময়কে চোখে দেখা যায় না, তার অনন্ত যাত্রার ঘণ্টাধ্বনিও শােনা যায় না। মানুষ তাই মনে করে, সময়ও বুঝি তার আলস্যের অনড় পাথরের মতাে স্থির হয়ে আছে। তাই সময় পৃথিবীর অলস, কর্মবিমুখ মানুষদের ফাঁকি দিয়ে তার অনাদি যাত্রাপথে প্রস্থান করে।

কিন্তু সময় পৃথিবীর সেই অলস, কর্মবিমুখদের আলস্য এবং ভবিষ্যতের কর্মবিমুখতাকে অভিশাপ ক্ষমা এঁকে দিয়ে করে প্রস্থান না। সে করে তাদের। কিন্তু কপালে জীবনের দুঃখময় সঙ্গে বা সময়ের সঙ্গে যারা প্রবঞ্চনা করে না, সময়ও তাদের সঙ্গে প্রবঞ্চনা না করে তাদের জন্য আশীর্বাদ বর্ষণ করে যায়। প্রকৃত অর্থে বাঁচতে জানে তারাই। জীবন এবং সময় অমূল্য। সময়ের অপব্যবহারের অর্থ যেমন অপচয়, দুর্লভ মানবজন্মও তেমনি অপচয়ের জন্য নয়।

সময়ের সদ্ব্যবহার:
শৈশবই কর্মজীবনে প্রবেশের তােরণ দ্বার। এই সময়ই জীবনের প্রস্তুতির কাল। ভবিষ্যৎ কর্মজীবনের সকল দায়িত্বভার বহনের যােগ্যতা এই সময়েই অর্জন করতে হয়। শৈশব কালের প্রতিটি মুহূর্তকে যথাযথভাবে ব্যবহার করলে এবং অমূল্য সময়ের অপচয় না করে তার প্রতিটি দুর্লভ মুহূর্তকে জীবনক্ষেত্রে প্রয়ােগ করলে পরবর্তীকালে সুখ ও শান্তি দুই-ই পাওয়া যাবে। শৈশবেই আমাদের উপলব্ধি করতে হবে যে, জীবন মূল্যবান এবং তার অন্তর্ভুক্ত সময় অত্যন্ত সীমিত ও অমূল্য। সেই অমূল্য সম্পদ আছে আমাদের সকলের অধিকারে, সকলের হাতের মুঠোয়।

সৎ এবং মহৎ কাজে লাগাতে পারলেই হবে তার পরম সদ্ব্যবহার। কর্মই সময়ের পরিমাপের একমাত্র মাপকাঠি। নির্দিষ্ট সময়ের মধ্যে কে কত মহৎ এবং মূল্যবান কাজ সম্পন্ন করতে পারে, তা দিয়েই তার সাফল্য বিবেচিত হয়। তাই জীবনে মানুষ কতদিন বেঁচেছে, তা বড় কথা সে জীবনে কত মহৎ কর্ম সম্পন্ন করেছে এবং সেসব সাফল্যের কর্মানুষ্ঠানের পরিচায়ক ফলে মানবসমাজ।

তাই আবাল্য কতখানি অভ্যাসের উপকৃত দ্বারাই হয়েছে, শারীরিক তা-ই তার ও মানসিক প্রস্তুতি প্রয়ােজন এবং তার দ্বারাই দুর্লভ সময়ের সদ্ব্যবহার আয়ত্ত করা সম্ভব। সেই অভ্যাসের দ্বারা, সেই প্রস্তুতির ফলে জীবনে আসে সময়ানুবর্তিতা। সময়ানুবর্তিতা জীবনে সাফল্য লাভের চাবিকাঠি সার্থকতা এবং সময়ানুবর্তিতার। কবি বলেন,


“ পরিশ্রম ধন আনে, কর্মে আনে সুখ,
আলস্যে দারিদ্র আনে, পাপে আনে দুঃখ।”
উপসংহার:
সময়ের অপচয় একটা বড় অপরাধ। যারা সময় নষ্ট করে ব্যক্তি তারা এবং জীবনে জাতীয় উন্নতি জীবনের করতে সাফল্যের পারে না। সময়ের সােপান যথার্থ। যেহেতু মূল্যবােধই সময় জীবনের সমস্ত সাফল্য ও সুখের উৎস, তাই প্রত্যেককে সময়ের মূল্য সম্বন্ধে সচেতন হওয়া এবং তার সদ্ব্যবহার করা উচিত। তবেই জাতি পাবে গতি, দেশ হবে সমৃদ্ধ, জীবন হবে আনন্দময়।"
"স্বদেশপ্রেম
","ভূমিকাঃ

সার্থক জন্ম আমার জন্মেছি এই দেশে।

সার্থক জনম মাগো তোমায় ভালোবেসে।”

-রবীন্দ্রনাথ ঠাকুর

প্রতিটি মানুষের সবচেয়ে বড় আশ্রয়স্থল তার নিজের মাতৃভূমি। নিজ দেশের আলাে, জল, মাটির স্পর্শে আমাদের সকলের ধীরে ধীরে বেড়ে উঠা। দিন শেষে একটি পাখি তার নীড়ে ফিরে যায়, কারণ সে তার আশ্রয়স্থলকে ভালোবাসে। দেশপ্রেম মানুষের সহজাত একটি প্রবৃত্তি। এটি প্রতিটি মানুষের অন্তরে সুপ্ত অবস্থায় থাকে। শৈশব থেকে যে মাটিতে আমাদের বেড়ে উঠা তার প্রতিটি ধূলিকণা আমাদের নিকট অতি প্রিয় ও পবিত্র। স্বদেশপ্রেম প্রতিটি মানুষকে দেশের কল্যাণে কাজ করতে অনুপ্রাণিত করে।

স্বদেশপ্রেম কিঃ আমরা যে দেশে জন্মগ্রহণ করি সেটি আমাদের মাতৃভূমি। এই মাতৃভূমির সাথে আমাদের সম্পর্ক ভীষণ গভীর। জন্মভূমির প্রতি ভালোবাসা, শ্রদ্ধা, মমত্ববোধ হচ্ছে স্বদেশপ্রেম। উন্নত, শান্তিময় দেশ গড়ার প্রথম শর্ত হচ্ছে সে দেশের নাগরিকদের দেশের প্রতি অকৃত্রিম ভালোবাসা থাকতে হবে। ঈশ্বরচন্দ্র গুপ্ত বলেছেন-

‘স্বদেশের শাস্ত্রমতে, চল সত্য ধর্ম পথে।

সুখে কর জ্ঞান আলোচন।

বৃদ্ধি কর মাতৃভাষা,

পুরাও তাহার আশা।

দেশে কর বিদ্যা বিতরণ।

স্বদেশপ্রেমের উৎসঃ প্রতিটি মানুষ সবচেয়ে বেশি ভালোবাসে নিজেকে। নিজের প্রতি ভালোবাসা থেকেই সৃষ্টি হয় স্বদেশপ্রেমের। কারণ, জন্মের পর আমাদের সবচেয়ে নিরাপদ আশ্রয় হচ্ছে মা ও মাতৃভূমি। তাই, মাতৃভূমির প্রতি আমাদের সকলের গভীর মমত্ববোধ সৃষ্টি হয়। মাছকে যেমন জল থেকে তুলে আনলে ছটফট করতে থাকে তেমনি নিজ মাতৃভূমি থেকে দূরে গেলে মানুষ স্বদেশের প্রতি গভীর আবেগ অনুভব করতে পারে। কবির ভাষায়-

“স্বদেশের প্রেম যত সেই মাত্র অবগত

বিদেশেতে অধিবাস যার,

ভাব তুলি ধ্যানে ধলে, চিত্রপটে চিত্র করে

স্বদেশের সকল ব্যাপার।”

অজান্তেই বেজে উঠে-

“আমার কুটির খানি

সে যে আমার হৃদয় রাণী”

স্বদেশপ্রেমের রূপরেখাঃ আমরা যে দেশে জন্মগ্রহণ করি, সে দেশে বেড়ে উঠি সে দেশের মাটি, জল, বাতাস, সেখানকার জনবসতি, ঐতিহ্য, ইতিহাস, ভাষা, সংস্কৃতি সবকিছুর সাথে আমাদের নিবিড় সম্পর্ক গড়ে উঠে৷  স্বদেশের প্রতিটি ধূলোকণার সাথে আমাদের সম্পর্ক আত্নিক। কোন কিছুর মাপকাঠিতে এই ভালোবাসা পরিমেয় নয়। স্বদেশের প্রতি সীমাহীন ভালোবাসা থেকে জন্ম নেয় মাতৃভূমির প্রতি শ্রদ্ধা। এই শ্রদ্ধাকে সাথে নিয়ে মানুষ তার দেশের কল্যাণে কাজ করতে প্রতিজ্ঞাবদ্ধ হয়। কবি ঈশ্বরচন্দ্র গুপ্তের ভাষায়-

”মনে মনে স্থির ভাবে কর প্রণিধান।

যাহাতে দেশের হয় কুশল বিধান ॥ “

স্বদেশপ্রেমের অভিব্যক্তিঃ স্বদেশপ্রেম আমাদের অন্তরে সুপ্ত অবস্থায় থাকে৷ যখন দেশের উপর শত্রুপক্ষের আঘাত আসে বা কেউ দেশের সম্মানে আঘাত হানে, তখন আমরা বুঝতে পারি স্বদেশের প্রতি আমাদের ভালোবাসা কতটা গভীর। তখন নিজের দেশের তরে নিজের জীবনকেও তুচ্ছ গণ্য হয়৷ দেশপ্রেম প্রকাশিত হয় নিজ দেশের মানুষের বিপদে পাশে থাকার মাধ্যমে। যখন বিদেশি শত্রু দেশের স্বাধীনতায় আঘাত হানে তখন সবাই মিলে ঐক্যবদ্ধ হয়ে শত্রুপক্ষের মোকাবেলা করা হচ্ছে দেশপ্রেম। কবিগুরু বলেছেন-

‘যে তােমায় ছাড়ে ছাড়ুক, আমি তােমায় ছাড়ব না মা,

আমি তােমার চরণ –

মা গাে, আমি তােমার চরণ করব শরণ, আর কারাে ধার ধারব না মা ॥

কে বলে তাের দরিদ্র ঘর, হৃদয়ে তাের রতনরাশি –

আমি জানি গাে তার মূল্য জানি, পরের আদর কাড়ব না মা।

মানবজীবনে স্বদেশপ্রেমের প্রভাবঃ স্বদেশপ্রেম মানবীয় গুণাবলির মধ্যে অন্যতম। দেশের প্রতি অনুগত একজন কখনো অন্যের ক্ষতি করার চিন্তা করতে পারে না৷ তার মাধ্যমে দেশের, সমাজের কোন উন্নতি না হলেও কোন ক্ষতি হয়না। স্বদেশপ্রেমে মন থেকে সংকীর্ণতা দূর করে সে মনে সঠিক আলোর দিশা জাগ্রত করে। একজন প্রকৃত দেশপ্রেমিক নিজের সকল স্বার্থত্যাগ করে দেশের মানুষের কল্যাণে এগিয়ে আসে৷ দেশেপ্রেম একজন মানুষের মনকে প্রকৃত মনুষ্যত্বের সঙ্গায় সঙ্গায়িত করার ক্ষমতা রাখে। প্রকৃত দেশপ্রেমিকের চোখে তার দেশ সকল দেশের সেরা৷ কবি সমুদ্র গুপ্তের ভাষায়-

“স্বদেশপ্রেম থেকে বিশ্বপ্রেম। যে নিজের দেশকে ভালােবাসে, সে বিশ্বপ্রেমিক, মানব-প্রেমিক মানবতাবাদী।”

প্রশ্নবিদ্ধ স্বদেশপ্রেম ও দেশের বর্তমান পরিস্থিতিঃ বাংলার নয়নাভিরাম রূপ, পুকুর ভরা মাছ, গোলাভরা ধান এসব যেন এখন শুধু বইয়ের পাতাতেই সীমাবদ্ধ। এখন শুধু চোখে পরে চারপাশে বায়ুদূষণ, দ্রব্যমূল্যের উর্ধ্বগতি, বন উজাড়, দুর্নীতি এসব নেতিবাচক খবর। সবাই বর্তমানে কেবল নিজের আখের গোছাতে ব্যস্ত। কিন্তু, এটা কারো মনে নেই যে একটি দেশের উন্নয়ন নিহিত থাকে তার জনগণের একতার মধ্যে। দেশ কখনো নিজে চলতে পারেনা৷ তার চালিকা শক্তি তার দেশের জনবল। মুক্তিযোদ্ধারা নিজেদের প্রাণ দিয়ে আমাদের দেশের স্বাধীনতা উপহার দিয়েছে। এখন এই স্বাধীনতা রক্ষার দায়িত্বটা আমাদের।

উপসংহারঃ স্বদেশপ্রেম মানে দেশের সকল জনগণ একত্রিত হয়ে হিংসা ভেদাভেদ, সাম্প্রদায়িক বৈষম্য ভুলে দেশের কল্যাণে কাঁধে কাঁধে মিলিয়ে কাজ করবেন৷ যে জাতি যতটা একতাবদ্ধ তাদের উন্নয়ন ঠিক ততটাই মজবুত। জনগণ দেশের ভিত্তি আর দেশপ্রেম এই ভিত্তির মূলস্তর। উইলিয়াম এইচ বার্নহাম বলেছেন-

“দেশপ্রেমের মূল কথা হচ্ছে জনগনের কল্যাণে ব্যক্তিগত স্বার্থকে ত্যাগ করা ।”

"
"স্বদেশপ্রেম
","ভূমিকা:
মানুষ স্বাভাবিকভাবেই তার জন্মভূমিকে ভালোবাসে। জন্মস্থানের আলো, জল, হাওয়া, পশুপাখি,সবুজ প্রকৃতির সাথে তার নিবিড় সম্পর্ক গড়ে ওঠে। জন্মস্থানের প্রতিটি ধুলিকণা তার কাছে মনে হয় সোনার চেয়েও দামি। সে উপলব্ধি করে- 

""মিছা মণি-মুক্তা হেম স্বদেশের প্রিয় প্রেম
তার চেয়ে রত্ন নাই আর।""

বিশাল অর্থে প্রত্যেক মানুষ এই পৃথিবীর সন্তান। সাধারণভাবে জন্মের পর বেড়ে উঠার স্থানই স্বদেশ।   

স্বদেশপ্রেম কী:
স্বদেশপ্রেম হচ্ছে নিজের দেশের প্রতি, জাতির প্রতি, ভাষার প্রতি গভীর আকর্ষণ অনুভব করা। দেশের প্রতি প্রবল অনুরাগ, নিবিড় ভালোবাসা এবং যথার্থ আনুগত্যকে দেশপ্রেমবলে। গর্ভধারিনী জননীকে যেমন সন্তান ভালোবাসে, তেমনি দেশ মাতৃকাকেও মানুষ জন্মলগ্ন থেকেই শ্রদ্ধা করতে এবং ভালোবাসতে শেখে। দেশ ও দশের প্রতি মানুষের যে বন্ধন ও আকর্ষণ তা থেকেই স্বদেশপ্রেমের জন্ম। জননী, জন্মভূমি স্বর্গের চেয়েও গরীয়সী ও মহিমায় দীপ্ত। কবির ভাষায় স্বদেশপ্রেমী মানুষের একটাই প্রার্থনা-
""আমার এ দেশেতেই জন্ম যেন এ দেশেতেই মরি।""  

স্বদেশপ্রেমের উৎস:
প্রত্যেক ব্যক্তি নিজেকে ভালোভাসে। আর নিজের প্রতি ভালোবাসা থেকেই জন্ম নেয় স্বদেশের প্রতি ভালোবাসা। প্রতিটি জীবের মধ্যেই এই গুন বিদ্যমান পশু বনভূমি ছেড়ে লোকালয়ে ছটফট করে। আবার পাখিকে নীড়চূৎ করলে তার মর্মভেদী আর্তনাদ বাতাস ভারি করে তোলে। এটি হয় নিজ আবাসের প্রতি ভালোবাসা থেকে। আর নিজ আবাসের প্রতি ভালোবাসা থেকেই জন্ম নেয় স্বদেশের প্রতি ভালোবাসা। সদেশের মাটি, বাতাস, পানির সাথে আমরা অবিচ্ছেদ্য বন্ধনে আবদ্ধ। তাই এগুলোর প্রতি মমত্ববোধ থেকেই সৃষ্টি হয় স্বদেশপ্রেম।

স্বদেশপ্রেমের বৈশিষ্ট্যঃ
আশ্রস্থলের প্রতি আকর্ষণ জীবনের স্বভাবজাত ধর্ম। গরুর জন্য গোয়াল, বাঘের জন্য গুহা, পাখির জন্য নীড় প্রত্যেকের নিজস্ব আবসস্থল আছে। মানুষের স্বদেশপ্রেম একটি বিশেষ আদর্শ্তাড়িত আন্তরিক প্রেরণা। অন্যান্য প্রাণীর ঐতিহ্যবোধ নেই, নেই সংস্কৃতি চেতনা-মানুষের এগুলো আছে। সেই সাথে আছে ইতিহাসের পাতা থেকে আহরিত জ্ঞান। তাই দেশের মাটির প্রতি মমত্ববোধের সাথে মিশে থাকে শ্রদ্ধা, প্রীতি ও গৌরববোধের আকাঙ্খা। কবির ভাষায়-

""স্বদেশের প্রেম যত সেই মাত্র অবগত
বিদেশেতে অধিবাস যার,
ভাব তুলি ধ্যানে ধলে, চিত্রপটে চিত্র করে 
স্বদেশের সকল ব্যাপার।""
স্বদেশপ্রেমের অভিব্যক্তি:
স্বদেশের প্রতি আমাদের ভালোবাসা প্রকাশ পায় স্বদেশের বিপর্যয়ের মুহুর্তে। দেশের দুর্দিনে দেশপ্রেমের পূর্ণ বিকাশ ঘটে এবং জন্মভূমি জননীর মতো সন্তানের দিকে কাতর নয়নে তাকায়, আর জননীর বেদনায় সন্তানের হৃদয় হয় বিদীর্ণ। জলাশয় থেকে বিচ্ছিন্ন করলে মাছ যেমন জলের গুরুত্ব অনুধাবন করতে পারে তেমনি প্রবাস জীবনে ও মানুষের ভেতর স্বদেশপ্রীতি মূর্ত হয়ে উঠে। দীর্ঘ প্রবাস জীবনের পর স্বদেশে ফিরলে মনের অজান্তেই বেজে উঠে-
""আমার কুটির খানি
সে যে আমার হৃদয় রাণী"" 

স্বদেশপ্রেমের প্রভাব:
মানবচরিত্রের গুনাবলি বিকাশের ক্ষেত্রে স্বদেশপ্রেম অত্যন্ত গুরুত্বপূর্ণ ভূমিকা পালন করে। স্বদেশপ্রেমের চেতনায় উজ্জীবিত হলে তার মন ও মানসিকতায় সার্থক গুণের সমাবেশ ঘটে। তার মন থেকে সংকীর্ণতা ও সার্থপরতা দূরীভূত হয়। স্বদেশপ্রেমের কারণে দেশ ও জাতির জন্য কল্যাণ চিন্তা জাগ্রত হয় ফলে জনসেবার অনুভূতি মনে সঞ্চার হয়। ফলে একজন মানুষ দেশের একজন সুনাগরিক হিসেবে বেড়ে উঠে। 

স্বদেশপ্রেমের স্বরূপ:
একজন বক্তি ছোটবেলা থেকে স্বদেশের আলো-বাতাসের আঁচলে মাতৃতূল্য স্নেহে বড় হতে থাকে। স্বদেশের সঙ্গেই গড়ে উঠে তার নাড়ির সম্পর্ক। এ এক অবিচ্ছেদ্য সম্পর্ক। তার দেহ ও মনের সবকিছুই স্বদেশের দানে পরিপূর্ণ। বস্তুত মা, মাটি ও মানুষের সেবায় নিজেকে নিয়োজিতকরণের মধ্যেই স্বদেশপ্রেমের মূল সত্য নিহিত। দেশপ্রেম মূলত এভাবেই গড়ে ওঠে।
দেশপ্রেমের বহিঃপ্রকাশ:
স্বদেশের প্রতি প্রেম সর্বদাই উদার এবং খাঁটি। এর প্রেম আত্মপ্রেমকেও ছাড়িয়ে যায়। স্বদেশের প্রতি প্রেমের এই নিতান্ত সত্য দিকটি এডুইন আর্নলেন্ডের ভাষায় চমৎকার ফুটে উঠে,

""জীবনকে ভালোবাসি সত্য, কিন্তু দেশের চেয়ে বেশি নয়।"" 

প্রকৃত অর্থে স্বদেশপ্রেমী কখনও ছোট মনমানসিকতার অধিকারী হয় না। নিজ স্বদেশের কল্যাণ ও উন্নতি কি করে করা যায় তা-ই একজন প্রকৃত স্বদেশপ্রেমীর চিন্তার মূল বিষয়।

দেশপ্রেমের উগ্রতা:
দেশপ্রেম যেখানে মানুষের এক উন্নতবৃত্তি, সেখানে তা ত্যাগ তিতিক্ষার মহৎ বৈভবে উদ্ভাসিত, সেখানে তা গৌরবের বস্তু, অহংকারের বিষয়। কিন্তু দেশপ্রেম যেখানে অন্ধ ও উগ্র, সেখানে জাতির জীবনে তা বিপজ্জনক। সেখানে তা ডেকে আনে এক ভয়াবহ সর্বনাশা পরিণতি। উগ্র দেশপ্রেম দিকে দিকে শুধু স্বজাতির শ্রেষ্ঠত্ব ও মর্যাদাকে প্রতিষ্ঠিত করতে চায়। জার্মানির হিটলারের উগ্র দেশপ্রেমের কারণে লাখ লাখ মানুষের মৃত্যু হয়েছিল। তাই চির অকল্যাণকর উগ্র দেশপ্রেমের মানসিকতা থেকে আমাদেরকে দূরে চলে আসতে হবে।

স্বদেশপ্রেমের অনুভূতিঃ
দেশ ও দেশের মানুষের প্রতি দুর্নিবার আকর্ষণ থেকে জমা হয় স্বদেশপ্রেমের। পৃথিবীর সব জায়গায় আকাশ, চাঁদ, সূর্য এক হলেও স্বদেশপ্রেমের দচেতনা থেকে মানুষ নিজের দেশের চাঁদ-সূর্য আকাশকে আলাদাভাবে চিহ্নিত করে ভালোবাসে। স্বদেশপ্রেমের অনুভূতি সবচেয়ে বেশি প্রকাশিত হয় দেশের স্বাধীনতা বিপন্ন হলে। তখন স্বদেশপ্রেমের প্রবল আবেগে মানুষ নিজের জীবন দিতেও দ্বিধা করে না। দেশের কল্যাণে ও অগ্রগতিতে ভূমিকা রেখে বিশ্বসভায় অবদান রেখে দেশের গৌরব বাড়ানো যায়। তাইতো মোহাম্মদ মনিরুজ্জামান জন্মভূমির প্রতি মানুষের তীব্র আবেগ কাব্যে প্রকাশ করেছেন এভাবে-
""আমার দেশের ও মাটির গন্ধে
ভরে আছে এই মন,
শ্যামল কোমল পরশ ছাড়া
নেই কিছু প্রয়োজন।""

ছাত্রজীবনে স্বদেশপ্রেমের শিক্ষা: 
ছাত্ররাই দেশের ও জাতির ভবিষ্যত কর্মধার। দেশের উন্নতি ও জাতির আশা পূরণের আশ্রয়স্থল। তাই দেশ ও জাতির প্রতি গভীর মমত্ববোধ ছাত্রজীবনেই জাগিয়ে তুলতে হবে। দেশকে ভালোবাসার জীবনমন্ত্রে দীক্ষিত হতে হবে। ছাত্রদের দেশপ্রেমে উদবুদ্ধ করতে পারলেই দেশের স্বার্থে প্রয়োজনে জীবন উৎসর্গ করার আগ্রহ সৃষ্টি হবে। তাদের কণ্ঠে উচ্চারিত হবে বিদ্রোহী কবির বাণী-

""আমরা রচি ভালোবাসার আশায় ভবিষ্যৎ
মোদের স্বর্গ পথের আভাস দেখায় আকাশ ছায়াপথ,
মোদের চোখে বিশ্ববাসীর স্বপ্ন দেখা হোক সফল 
আমরা ছাত্রদল।"" 

বাঙালির স্বদেশপ্রেম
যুগে যুগে এ পৃথিবীতে অসংখ্য দেশপ্রেমিক জন্মেছেন। তাঁরা নিজ দেশের জন্য আত্মত্যাগ স্বীকার করে নিজ দেশ ও বিশ্বের কাছে অমর হয়েছেন। বাংলাদেশেও তার দৃষ্টান্ত রয়েছে। ১৯৫২ সালে পাকিস্তানি স্বৈরশাসকের হাতে বাংলা ভাষার জন্য রফিক, শফিক, সালাম, জব্বার, বরকতের আত্মদান। ১৯৭১ সালে বাংলাদেশের সাধীনতা ও সার্বভৌমত্ব প্রতিষ্ঠার সংগ্রামের আত্মদান করেছেন অসংখ্য ছাত্র, শিক্ষক, কৃষক, শ্রমিক, সাংবাদিক, বুদ্ধিজীবী, মা, বোন সহ সাধারণ মানুষ। এখনো দেশের লক্ষকোটি জনতা দেশের সামান্য ক্ষতির আশঙ্কায় বজ্র কণ্ঠে গর্জে উঠে। তাইতো বলা হয়-

""উদয়ের পথে শুনি কার বাণী ভয় নাই ওরে ভয় নাই,
নিঃশেষে প্রাণ, যে করিবে দান, ক্ষয় নাই তার ক্ষয় নাই।""

স্বদেশপ্রেম শিক্ষা
দেশকে ভালোভাসতে শিখলেই দেশের কল্যাণে জীবন উৎসর্গ করার মনোবৃত্তি গড়ে উঠবে। যদিও স্বদেশপ্রেম মানুষের সহজাত প্রবৃত্তি, তবুও এ গুণটি অর্জন করতে হয়। আর এ গুণ অর্জনের জন্য দেশের সুদিন দেশের উন্নয়নে তৎপর থাকতে হবে। দেশ সম্বন্ধে জানতে হবে। দেশের মাটি ও মানুষকে ভালোবাসতে হবে। তাহলেই দেশপ্রেমের মহৎ শিক্ষায় শিক্ষিত হওয়া যাবে। 
স্বদেশপ্রেমের দৃষ্টান্ত:
যুগে যুগে অসংখ্য মনীষী দেশের মানুষের কল্যাণে নিজেরদের জীবন উৎসর্গ করে বিরল দৃষ্টান্ত স্থাপন করে গেছেন। এ উপমহাদেশে শেরে বাংলা এ.কে.ফজলুল হক, মাওলানা আব্দুল হামিদ খান ভাসানী, তিতুমীর, মহাত্মা গান্ধী, নেতাজী সুভাস বসু প্রমুখ ব্যক্তি নিজেদের জীবনকে অকাতরে বিলিয়ে দিয়ে দেশপ্রেমের দৃষ্টান্ত স্থাপন করেছেন। তাছাড়া রাশিয়ার লেনিন ও স্টালিন, ইতালির গেরিবল্ডি, আমেরিকার জর্জ ওয়াশিংটন, ভিয়েতনামের হো-চি-মিন, চীনের মাওসেতুং প্রমুখ ব্যক্তিগণ সারা বিশ্বে স্বদেশপ্রেমের ক্ষেত্রে একেকটি নক্ষত্র। আর বাঙালি জাতির দেশপ্রেমও বিস্মিত করেছে সবাইকে। নয় মাস রক্তক্ষয়ী যুদ্ধে ত্রিশ লক্ষ সন্তানের জীবন বিসর্জনের মাধ্যমে বিরল দৃষ্টান্ত স্থাপন করেছে বাংলাদেশ।
স্বদেশপ্রেমের বিকাশ:
মা,মাতৃভাষা এবং মাতৃভূমি স্বদেশপ্রেমের বিকাশ ধারাবাহিক প্রক্রিয়ার একেকটি স্বতন্ত্র পর্যায়। এ পর্যায়সমূহ সফলতার সাথে অতিক্রমের মাধ্যমে একজন মানুষ তার স্বদেশপ্রেমের পরিপূর্ণ বিকাশ ঘটাতে পারে। দশ মাস দশ দিন ধরে গর্বধারণ, কষ্টের তিক্ততায় করেছে লালন করেছেন মা। মায়ের সাথে আমাদের রয়েছে নাড়ীর বন্ধন যা কোনোভাবেই ছিন্ন হওয়ার নয়। যে ভাষাতে প্রথম কোলে ডাকিনু মা মা বলে সে ভাষাই আমাদের মাতৃভাষা। আর মাতৃভূমি হচ্ছে পৃথিবীর নির্দিষ্ট যে ভূখণ্ডে মানুষ জন্মগ্রহণ করে। তাইতো স্বদেশ বন্দনায় বাণী ঝরে পড়ে-
""সার্থক জনম আমার জন্মেছি এই দেশে
সার্থক জনম মাগো তোমায় ভালোবেসে। ""
দেশপ্রেমের উপায়:
""স্বদেশের উপকারে নাই যার মন/কে বলে মানুষ তারে পশু সেই জন।""
পবিত্র ইসলাম ধর্মে ঘোষিত হয়েছে 'দেশপ্রেম ইমানের অঙ্গ'। পৃথিবীতে এমন কোনো ধর্ম নেই যেখানে দেশকে ভালোবাসার নির্দেশ দেয়া হয় নি। দেশ ও জাতির কল্যাণে আত্মত্যাগকে সর্বোচ্চ মর্যাদা দেয়া হয়েছে। মানুষ জীবনে যেকোনো সময় যেকোনো স্থান থেকে দেশকে ভালোবাসতে পারে। স্বীয় দায়িত্ব সুষ্ঠুভাবে পালনের মধ্য দিয়ে দেশপ্রেম নিহিত। দেশের কল্যাণে ও অগ্রগতিতে ভূমিকা রেখে, বিশ্বসভ্যতায় অবদান রেখে দেশের গৌরব বাড়ানো যায়। বস্তুত নিজের দৈন্যদশাকে তুচ্ছ করতে হবে এবং দেশ ও জাতির বৃহত্তর কল্যাণে নিজেকে উৎসর্গ করতে হবে।

সাহিত্যের আয়নায় দেশপ্রেম:
সাহিত্যের আয়নায় দেশপ্রেম এক ভিন্ন আঙ্গিকে ফুটে উঠেছে। এদেশের কবিগুরুরা দেশপ্রেমকে ফুটিয়ে তুলেছেন তাদের কবিতায়, গানে, নাটকে, উপন্যাসে প্রভৃতি উৎসের মাধ্যমে। তাদের মধ্যে উল্লেখযোগ্য ছিলেন রবীন্দ্রনাথ, মাইকেল মধুসুদন দত্ত, নজরুল, জীবনানন্দ দাস সহ প্রমুখ ব্যক্তিত্বরা। ব্রিটিশ আমলে বাংলা সাহিত্যের গোড়া পত্তন শুরু হলেই প্রকাশিত হয় তাদের উল্লেখযোগ্য কিছু কাব্য যথাঃ নীলদর্পণ, আনন্দমঠ, মেঘনাদ বদ ইত্যাদি। এই কাব্যে তারা দেশপ্রেমের আকুতি ও গুরুত্ব খুব সুন্দর ভাবে ফুটিয়ে তুলে বাংলা সাহিত্যকে করেছেন সার্থক।
বর্তমান সামাজিক পরিস্থিতি ও দেশপ্রেম:
বর্তমানের এই আধুনিক সমাজে মানুষের মধ্যে দেশপ্রেমের চেতনা দিন দিন লোপ পাচ্ছে। মানুষ দিন দিন আত্মকেন্দ্রিক হয়ে পড়ছে এবং নিজের স্বার্থের দিকেই বেশি ঝুঁকে পড়ছে। দেশ ও দেশের মানুষের কথা না ভেবে দেশের ক্ষতি করে নিজেদের উদরপূর্তি করছে। তারা দেশপ্রেমের চেতনাকে ভুলে গিয়ে নিজ স্বার্থকে বড় করে দেখছে। এই ধরণের মানসিকতার কারণে ধনীরা আরও ধনী হচ্ছে আর গরিবেরা দিন দিন আরও গরিব হচ্ছে। তাই এই ধরণের মানসিকতা থেকে আমাদের বেরিয়ে এসে দেশের ও দশের উন্নয়নে কাজ করতে হবে। 

উপসংহার:
""স্বাধীনতাহীনতায় কে বাঁচিতে চায় হে, কে বাঁচিতে চায়
দাসশৃঙ্খল বল কে পরিবে পায় হে, কে পরিবে পায়।""

দেশপ্রেম মানবজীবনের একটী শ্রেষ্ঠ গুণ ও অমূল্য সম্পদ। একটি মহৎ গুন হিসবে প্রত্যেক মানুষের মধ্যেই দেশপেরম থাকা উচিত। সুতরাং, দেশপ্রেমে উদ্বুদ্ধ হয়ে দেশ ও জাতির জন্য কিছু না কিছু অবদান রাখা প্রতিটি দেশপ্রেমিক নাগরিকের একান্ত দ্বায়িত্ব ও কর্তব্য। সেজন্য আমাদের সকলকে ঐক্যবদ্ধ হয়ে কাজ করতে হবে। স্বার্থপরতা ত্যাগ করে দেশের কল্যাণে সর্বস্ব বিলিয়ে দিতে হবে। তাহলেই দেশ, সামাজিক, অর্থনৈতিক দিক থেকে অগ্রসর হতে সক্ষম হতে পারবে।
"
"স্বদেশপ্রেম
","ভূমিকা:

মানুষ প্রকৃতপক্ষে এই পৃথিবীর সন্তান হলেও ভূ-রাজনৈতিক বিচারে একটি দেশের সন্তান। আপন ঘরের প্রতি মানুষের যেমন থাকে নাড়ির টান, স্বদেশের প্রতিও থাকে তেমনি হৃদয়ের আকর্ষণ। তখন হৃদয়েরজোড়া ভালোবাসায় কবির সঙ্গে বলতে ইচ্ছে করে :


আমার এই দেশেতেই জন্ম যেন এই দেশেতেই মরি


স্বদেশ প্রেম কী:

যে ভৌগলিক প্রেক্ষাপটে আমরা জন্মগ্রহণ করি এবং লালিত পালিত হয় তাই স্বদেশ। আমাদের দৈনন্দিন  জীবনচর্চার মধ্যে দিয়ে স্বদেশের প্রতি নিবিড় অনুভূতিতে জড়িয়ে  যাই। এই নিবিড় অনুভূতিই হল স্বদেশ প্রেম।



স্বদেশ প্রেমের চেতনা:

মানুষ জন্মের পর হতে স্বদেশের প্রকৃতি,  পরিবেশ, সংস্কৃতির সঙ্গে গড়ে উঠে নিবিড় বন্ধন। স্বদেশের এসব উপাদানের মধ্যে দিয়ে নিজের জীবনকে বিকশিত করে। এভাবেই শিশুকাল হতেই স্বদেশপ্রেমের চেতনা জাগ্রত হয়।কবির ভাষায়:




সার্থক জনম আমার জন্মেছি এই দেশে

সার্থক জনম মাগো, তোমায় ভালবেসে।




স্বদেশ প্রেমের প্রকাশ:

স্বদেশপ্রেমের প্রকাশের অন্যতম দৃষ্টান্ত হল দেশের সংকট মোকাবেলায় দেশপ্রেমিকদের এগিয়ে আসা।প্রাকৃতিক দুর্যোগ, রাজনৈতিক সংকট, মানবিক বিপর্যয়ে দেশপ্রেমিক ছুটে আসে।স্বদেশপ্রেমের প্রকাশের আরেকটি দৃষ্টান্ত হল স্বদেশ ত্যাগ না করা। বিদেশ গেলেও ফিরে আসার জন্য দেশপ্রেমিকের মন সবসময় ব্যাকুল থাকে।তার মনের অবস্থা হয় এইরকম:


বাংলার মুখ আমি দেখিয়াছি,তাই

আমি পৃথিবীর  রূপ খুঁজিতে যাই না আর।




স্বদেশ প্রেম ও ধর্ম: 

পৃথিবীর জনপ্রিয় ধর্মগুলোতে স্বদেশপ্রেমের প্রতি বিশেষ আলোকপাত করা হয়েছে।আরবীয় মনীষীদের মতে, 


হুব্বুল ওয়াতানি মিনাল ঈমান

দেশপ্রেম ঈমানের অঙ্গ।
উগ্র জাতীয়তাবোধ:

দেশপ্রেম যদি উগ্র জাতীয়তাবোধের জন্ম দেয়, তাহলে সেই উগ্র জাতীয়তাবোধ  দেশে দেশে ও জাতিতে জাতিতে সৃষ্টি করে সংঘাতের পথ। এই উগ্র জাতীয়তাবোধ থেকেই জার্মানির হিটলার ও ইতালির মুসোলিনী সারা পৃথিবীতে ছড়িয়ে দিয়েছিল মহাযুদ্ধের বিষবাষ্প।যার ফলে বীভৎস মৃত্যুবরণ করতে হয়েছিল লক্ষ লক্ষ মানুষকে।



স্বদেশ প্রেম ও বাঙালি:  

১৯৫২ সালের ভাষা আন্দোলনে,  ১৯৬৯ সালের গণঅভ্যুত্থানে, ১৯৭১ সালের স্বাধীনতা সংগ্রামে এবং সবশেষে ১৯৯০ সালের গণতন্ত্র প্রতিষ্ঠার সংগ্রামে বাঙালি জাতির স্বদেশপ্রেমের উজ্জ্বল দৃষ্টান্ত পাওয়া যায়।দেশের সংকটময় মুহূর্তে, পরাধীনতার বিষবাষ্পে স্বদেশপ্রেমিক মানুষ স্বতঃস্ফূর্তভাবে ঝাপিয়ে পড়েছিল এইসব সংকট উত্তরণে।

স্বদেশ প্রেম ও ছাত্রসমাজ: 

ছাত্ররা শুধু দেশের ভবিষ্যৎই নই, তারা ভবিষ্যতের কর্ণধারও বটে। ভাবী কর্ণধাররা যদি দেশপ্রেমে উদ্বুদ্ধ না হয়,  তাহলে দেশের ভবিষ্যৎ অন্ধকারাচ্ছন্ন। বাংলাদেশের ইতিহাসের পাতায় চোখ দিলে স্পষ্ট হয় যে, ১৯৫২ সালের ভাষা আন্দোলনে ছাত্রসমাজের ভূমিকাই ছিল মুখ্য।১৯৭১ সালের স্বাধীনতা সংগ্রামেও তাদের ভূমিকা ছিল গৌরবময়। 



স্বদেশ প্রেম ও রাজনীতি:

রাজনীতিবিদদের একটি অন্যতম সুপ্ত শর্ত হল দেশপ্রেম।  স্বদেশপ্রেমে ব্রতী হয়েই রাজনীতিবিদরা রাজনীতির পাঠ নিয়ে থাকেন।যদি স্বদেশপ্রেম হৃদয়ে না থাকে তাহলে রাজনীতি হয়ে উঠে নিছক স্বার্থপরতা।

বাংলা সাহিত্যে স্বদেশ প্রেমের চেতনা:

সাহিত্য জনজীবনেরই প্রতিফলন।মধূসূদন, বঙ্কিমচন্দ্র হতে শুরু করে রবীন্দ্রনাথ ঠাকুর, কাজী নজরুল ইসলাম, আবুল ফজল, জসীম উদ্দিন, শওকত উসমান, শামসুর রহমান প্রমুখ সাহিত্যিকদের রচনায় দেশাত্মবোধ একটি অপরিমেয় মমত্ববোধ ও মানসিক দৃড়তায় পরিস্ফুট হয়েছে। কবি,শিল্পী ও সাহিত্যিকরা দেশের বিরুদ্ধে যত ষড়যন্ত্র হয়েছে, সব কিছুর বিরুদ্ধে সোচ্চার হয়েছেন, জানিয়েছেন প্রতিবাদ।

স্বদেশ প্রেমের ভিন্ন রুপ: 

স্বদেশপ্রেমের প্রকাশ শুধু দেশের ক্রান্তিলগ্নে বা সংকটময় মুহূর্তে সীমাবদ্ধ নয়। স্বদেশপ্রেমের ভিন্নরুপও বিদ্যমান। শিল্প-সাহিত্য চর্চা, জ্ঞান- বিজ্ঞান সাধনার মাধ্যমেও স্বদেশপ্রেম প্রকাশ পায়।বৌদ্ধিক বিকাশের মাধ্যমে দেশকে এগিয়ে নিয়ে যাওয়া স্বদেশপ্রেমের শক্তিশালী রুপ। 

বর্তমান বাংলাদেশ ও স্বদেশ প্রেম:

পর্বতসমান দেশপ্রেমের চেতনা নিয়ে ১৯৭১ সালে বীর মুক্তিযোদ্ধাদের প্রাণপণ লড়াইয়ে আমরা অর্জন করেছি স্বাধীনতা। স্বাধীনতার অনেক বছর অতিক্রান্ত হলেও বাংলাদেশের আর্থ সামাজিক অবস্থা এখনো উন্নত নয় তুলনামূলকভাবে।এই অবস্থার জন্য অন্যতম কারণ হল দেশের মানুষের মধ্যে স্বদেশপ্রেমবোধের অভাব।তাই,সকল শ্রেণীপেশার মানুষের মধ্যে স্বদেশপ্রেমের চেতনা জাগ্রত করা হলে বাংলাদেশের আর্থসামাজিক উন্নয়নের এক অপার সম্ভাবনা সৃষ্টি হবে।  

উপসংহার:

স্বদেশপ্রেম একটি চেতনা, একটি শক্তি, একটি বহমান নদী।স্বদেশপ্রেমের এই চেতনা যদি তেমন শক্তিশালী না হয়, তাহলে সে দেশের দুর্ভোগ অনিবার্য।

তাই তো কবি বলেছেন, 


স্বদেশের উপকারে নাই যার মন 

কে বলে মানুষ তারে,পশু সেই জন।


মহানবী (স:) মক্কা ত্যাগকালে বারবার অশ্রুসজল মক্কার দিকে ফিরে তাকাচ্ছিলেন আর বলছিলেন,



হে আমার স্বদেশ!তুমি কত সুন্দর।আমি তোমাকে ভালোবাসি।আমার নিজ গোত্রের লোকেরা যদি ষড়যন্ত্র না করত,  আমি কখনো তোমাকে ছেড়ে যেতাম না।


বিশ্ব প্রেম:

মানুষ  একটি দেশের ভৌগলিক পরিসীমার মধ্যে বাস করলেও ব্যাপক অর্থে মানুষ পৃথিবীর অধিবাসী।স্বদেশপ্রেম বিশ্বপ্রেমেরই একটি অংশ।কারণ, স্বদেশ তো বিশ্বেরই অন্তর্ভুক্ত। কবিগুরুর ভাষায়,


সব ঠাঁই মোর ঘর আছে, 

আমি সেই ঘর মরি খুঁজিয়া




স্বদেশ প্রেম ও বিশ্ব প্রেম:

স্বদেশপ্রেম যদি বিশ্বমৈত্রী ও আন্তর্জাতিক ভ্রাতৃত্বের সহায়ক না হয় তবে তা প্রকৃত দেশপ্রেম হতে পারে না। যখন স্বদেশকে  একমাত্র পরমপ্রিয় মনে করে আমরা বিশ্বকে  শত্রু মনে করি, তখন শুভ বিচারবুদ্ধি স্বদেশপ্রেমের অন্ধ আবেগে লুপ্ত হয়। ফলে পরস্পর হানাহানি এবং অবারিত রক্তক্ষয় অনিবার্যরুপে দেখা যায়।



স্বদেশ প্রেমের উজ্জ্বল প্রতিভূ:

এমন কিছু মানুষ প্রতিটি দেশে যুগে যুগে জন্মগ্রহণ করে থাকেন, যাঁরা স্বদেশপ্রেমের উজ্জ্বল প্রতিভূ হয়ে চিরকাল জাতির মাঝে বেঁচে রয়েছেন।আমাদের উপমহাদেশের স্বাধীনতা সংগ্রামে যারা স্বরণীয় ও বরণীয়,তাদের মধ্যে রয়েছেন- মহাত্মা গান্ধী, নেতাজী সুভাষচন্দ্র বসু, শেরে বাংলা এ কে ফজলুল হক, মাওলানা ভাসানী, শেখ মুজিবুর রহমান প্রমুখ। তাছাড়া অন্যান্য অঞ্চলের মধ্যে ইতালির গ্যারিবাল্ডি, আমেরিকার জর্জ ওয়াশিংটন,  চীনের মাও সেতুং, রাশিয়ার লেনিন, তুরস্কের মোস্তফা কামাল পাশা ও ভিয়েতনামের হো চি মিন প্রমুখ স্বদেশপ্রেমের উজ্জ্বল প্রতিভূ হিসেবে পরিগণিত।

"
"স্বদেশপ্রেম
","ভূমিকা: 
নিজ দেশ ও জন্মভূমির প্রতি মানুষের অকৃত্রিম ভালোবাসাই স্বদেশপ্রেম। স্বদেশের প্রকৃতি ও ধূলিকণা আমাদের নিকট অতি প্রিয় ও পবিত্র। শিশুকাল থেকেই মানুষ স্বদেশের মাটিতে বেড়ে ওঠে। মায়ের বুক যেমন সন্তানের নিরাপদ ও নিশ্চিন্ত আশ্রয়, স্বদেশের কোলে মানুষ তেমনি নিরাপদ ও নিশ্চিত আশ্রয় লাভ করে। স্বদেশকে ভালোবাসার মাঝেই মানব জীবনের চরম সার্থকতা নিহিত। 
তাই কবি রবীন্দ্রনাথ ঠাকুর বলেছেন-
“সার্থক জন্ম আমার জন্মেছি এই দেশে। সার্থক জনম মাগো তোমায় ভালোবেসে।”
স্বদেশপ্রেম কী: 
স্বদেশপ্রেম মানব জীবনের শ্রেষ্ঠ সম্পদ ও সহজাত প্রবৃত্তি। মানুষ যে দেশে জন্মগ্রহণ করে সেটিই তার জন্মভূমি। জন্মভূমির প্রতি, স্বজাতির প্রতি, মাতৃভাষার প্রতি ভালোবাসা ও গভীর শ্রদ্ধাবোধই স্বদেশপ্রেম। দেশপ্রেমীর নিজ দেশের প্রতি রয়েছে অকৃত্রিম ভালোবাসা, সীমাহীন আনুগত্য। বিশ্বের উন্নত জাতিগুলো স্বদেশের জন্য আত্মত্যাগ করেই উন্নতির স্বর্ণশিখরে আরোহণ করেছে। স্বদেশপ্রেম না থাকলে দেশ ও জাতির উন্নতি আশা করা যায় না। স্বয়ংসম্পূর্ণ ও সুখী দেশ গড়তে হলে তাই নাগরিকদের অবশ্যই স্বদেশপ্রেমী হতে হবে।
স্বদেশপ্রেমের উৎস: 
প্রত্যেক ব্যক্তি নিজের দেশকে ভালোবাসে। সকল জীবের মধ্যেই এ গুণ বিদ্যমান। বন্যপশুকে বনভূমি ছেড়ে লোকালয়ে আনলে, পাখিকে নীড়চ্যুত করলে তারা আর্তনাদ শুরু করে। এটি করে নিজ আবাসস্থানের প্রতি ভালোবাসার টানে। নিজ আবাসের প্রতি ভালোবাসা থেকে জন্ম নেয় স্বদেশের প্রতি ভালোবাসা। স্বদেশের মাটি, পানি, আলো, বাতাস যেন আমাদের জীবনেরই অঙ্গ। এগুলো থেকে বিচ্ছিন্ন হওয়া অঙ্গহানির শামিল। এগুলোর প্রতি মমত্ববোধ থেকেই সৃষ্টি হয় স্বদেশপ্রেম। দেশের মাটির প্রতি মমত্ববোধের সাথে মিশে থাকে শ্রদ্ধা, প্রীতি ও গৌরববোধের আকাঙ্ক্ষা।
স্বদেশপ্রেমের স্বরূপ: 
মানুষ সমগ্র বিশ্বের বাসিন্দা হলেও একটি নির্দিষ্ট ভূখন্ডে সে বেড়ে উঠে। একটি বিশেষ দেশের অধিবাসী হিসেবে সে পরিচয় লাভ করে। এ দেশই তার জন্মভূমি, তার স্বদেশ। মানুষ স্বদেশে জন্মগ্রহণ করে ও স্বদেশের ভালোবাসায় লালিত-পালিত হয়। নিজেকে প্রকৃত মানুষ হিসেবে গড়ে তোলার সকল উপাদান সে স্বদেশ থেকে পায়। ফলে স্বদেশের প্রতি প্রবল মমত্ববোধ সৃষ্টি হয়। এ জন্য মানুষ স্বদেশের গৌরবে গৌরবান্বিত হয় এবং স্বদেশের অপমানে অপমাণিত হয়। স্বদেশের স্বাধীনতা ও মান-মর্যাদা রক্ষার জন্য নিজের প্রাণ উৎসর্গকরতেপ্রস্তুতথাকে।

কবি ঈশ্বচন্দ্র গুপ্ত তাই লিখেছেন-
“মিছা মনিমুক্তা হেম স্বদেশের প্রিয় প্রেম তার চেয়ে রত্ন নাই আর।”
স্বদেশপ্রেমের প্রকাশ: 
স্বদেশপ্রেম মানব হৃদয়ে লালিত হয়। আর স্বদেশপ্রেম প্রকাশ পায় জাতীয় জীবনের দুঃসময়ে মানুষের কর্মের মাধ্যমে। স্বদেশের স্বাধীনতা রক্ষায়, স্বদেশের মানুষের কল্যাণ সাধনে মানুষের মনে স্বদেশপ্রেম জেগে ওঠে। যাঁরা দেশের জন্য জীবন উৎসর্গকরেছেন, দেশের জন্য সংগ্রাম করেছেন তাদের নাম ও কীর্তি চিরকাল স্মরণীয় হয়ে থাকবে। তাঁদের সে প্রেম ও আত্মত্যাগ ভবিষ্যৎ প্রজন্মকেদেশপ্রেমেউদ্বুদ্ধকরবেচিরকাল।স্বদেশেরতরেজীবনউৎসর্গকারীরা সমগ্র বিশ্বের শ্রেষ্ঠ সন্তান। 
তাই কবি রবীন্দ্রনাথ ঠাকুরের ভাষায় বলতে হয়-
ও আমার দেশের মাটি, তোমার পরে ঠেকাই মাথা। তোমাতে বিশ্বময়ীর তোমাতে বিশ্বমায়ের আঁচল পাতা।
দেশপ্রেমের ভিন্নতর বহিঃপ্রকাশ: 
কেবল দেশকে ভালোবাসার মধ্যে দেশপ্রেম সীমাবদ্ধ নয়। দেশকে বিভিন্ন ক্ষেত্রে এগিয়ে নেওয়া যেমন শিল্প সাহিত্য, বিজ্ঞান, অর্থনীতি, সমাজনীতি প্রভৃতির ক্ষেত্রে অবদান রাখাও দেশপ্রেমের বহিঃপ্রকাশ। সম্প্রতি ২৬ মার্চ জাতীয় প্যারেড গ্রাউন্ডে লাখো কণ্ঠে সোনার বাংলা গাইতে ২ লক্ষ ৫৪ হাজার ৬৮১ জন মানুষের একত্রিত হওয়া দেশপ্রেমরই বহিঃপ্রকাশ। দেশের কল্যাণ ও অগ্রগতিতে ভূমিকা রেখে বিশ্বসভ্যতায় গৌরব বাড়ানো যায়। রবীন্দ্রনাথ, নজরুল, ড. মুহাম্মদ ইউনুস, সাকিব আল হাসান প্রমুখের গৌরবময় অবদানের জন্য বিশ্বে আমাদের ভাবমূর্তি উজ্জ্বল হয়েছে। দেশপ্রেমের উজ্জ্বল বহিঃপ্রকাশ আমরা। 
নবী করীম (স.) এর মধ্যে দেখতে পাই, দেশকে ভালোবেসে তিনি বলেছিলেন- 
“হে মাতৃভূমি তোমার লোকেরা যদি আমার বিরুদ্ধে ষড়যন্ত্র না করত তবে আমি কখনই তোমাকে ছেড়ে যেতাম না।”
স্বদেশপ্রেম ও বিশ্বপ্রেম: 
স্বদেশকে ভালোবাসার মধ্য দিয়ে বিশ্বকে ভালোবাসার বহিঃপ্রকাশ ঘটে। স্বদেশপ্রেম কখনও বিশ্বপ্রেমের বাধা হয় না। দেশপ্রেম যদি বিশ্ববন্ধুত্ব ও ভ্রাতৃত্বের সহায়ক না হয় তবে তা প্রকৃত দেশপ্রেম হতে পারে না। জাতি, ধর্ম, বর্ণ নির্বিশেষে সকলকেই দেশপ্রেমের চেতনায় উৎসাহিতহতেহবে।যে নিজের দেশকে ভালোবাসে না সে অন্যদেশ, ভাষা, গোষ্ঠী তথা মানুষকে ভালোবাসতে পারবে না। তাই দেশপ্রেমের মধ্যেই বিশ্বপ্রেমের প্রকাশ ঘটে।

সাহিত্যের আয়নায় দেশপ্রেম: 
বিভিন্ন কবি সাহিত্যিক তাদের কবিতা, কাব্য, নাটক, গান, উপন্যাস প্রভৃতি লেখনির মাধ্যমে তাদের দেশপ্রেমকে ফুটিয়ে তুলেছেন। আধুনিক যুগে বাংলা সাহিত্যে দেশপ্রেমের বিকাশ ঘটে ব্রিটিশ আমল থেকেই। নীলদর্পণ, আনন্দমঠ, মেঘনাদ বধ প্রভৃতি গ্রন্থে দেশপ্রেমের প্রকাশ ঘটেছে। এছাড়া নজরুল ইসলাম, রবীন্দ্রনাথ, জীবনানন্দ দাশ প্রমুখের সাহিত্যে দেশপ্রেমের প্রকাশ ঘটেছে।
ছাত্রজীবনে স্বদেশ প্রেমের শিক্ষা: 
স্বদেশপ্রেম মানুষের সহজাত প্রবৃত্তি হলেও এ গুণটি তাকে অর্জন করতে হয়। তাই ছাত্রজীবন থেকেই দেশপ্রেমের দীক্ষা গ্রহণ করতে হয়। দেশের মাটি ও মানুষকে ভালোবাসতে হবে। ছাত্রজীবনে যে দেশপ্রেম মানুষের মধ্যে সৃষ্টি হয় তা মনে আজন্ম লালিত হয়। আজকের ছাত্ররাই আগামী দিনের ভবিষ্যৎ।ভবিষ্যতে দেশের ভালো-মন্দ তাদের উপর অর্পিত হবে।সবার আগে দেশের বিপদে-আপদে ও প্রয়োজনে ছাত্রদেরকেই এগিয়ে আসতে হবে। প্রয়োজনে দেশের স্বার্থে ছাত্রদেরকে জীবন উৎসর্গ করতে হবে।যেমনটি ছাত্ররা করেছিল ১৯৫২ সালের মাতৃভাষার মর্যাদা রক্ষার আন্দোলনে বুকের তাজা রক্ত দিয়ে এবং ১৯৭১ সালের স্বাধীনতা যুদ্ধে অকাতরে প্রাণ উৎসর্গ করে।
স্বদেশপ্রেমের প্রভাব: 
স্বদেশেপ্রেমের মহৎ চেতনায় মানবচরিত্রের সৎ গুণাবলি বিকশিত হয়।মানুষের মন থেকে সংকীর্ণতা ও স্বার্থপরতা দূর হয়। স্বদেশপ্রেম মানুষকে উদার ও মহৎ করে, পরার্থে জীবন উৎসর্গ করতে প্রেরণা দেয়। স্বদেশপ্রেমের কারণেই মানুষ আত্মসুখ ত্যাগ করে দেশ ও জাতির কল্যাণ করে, দেশবাসীকে ভালোবাসো।


স্বদেশপ্রেমের দৃষ্টান্ত: 
যুগে যুগে অসংখ্য মনীষী স্বদেশের কল্যাণে নিজেদের জীবন উৎসর্গকরেছেন।এউপমহাদেশেমহাত্মাগান্ধী, শেরে বাংলা এ কে ফজলুল হক, মাওলানা আব্দুল হামিদ খান ভাসানী, বঙ্গবন্ধু শেখ মুজিবুর রহমান এবং নাম না জানা লক্ষ লক্ষ শহিদ বীর মুক্তিযোদ্ধা দেশের জন্য জীবন দিয়ে অমর হয়েছেন। বিশ্ব অঙ্গনে দেশপ্রেমের ক্ষেত্রে দৃষ্টান্ত রেখেছেন চীনের মাওসেতুং, রাশিয়ার লেলিন ও স্ট্যালিন, আমেরিকার জর্জ ওয়াশিংটন প্রমুখ ব্যক্তি। দেশেপ্রেমের জন্যেই তাদের সকলের নাম বিশ্বের ইতিহাসে স্বর্ণাক্ষরে লেখা থাকবে।
বর্তমান সামাজিক পরিস্থিতি ও দেশপ্রেম: 
নগর কেন্দ্রীক সভ্যতায় মানুষ তার পাশের বাড়ির মানুষের কথাই ভুলে গেছে। মানুষ আজ নিজেকে নিয়ে ব্যস্ত। দেশের মানুষের চিন্তা করার মানসিকতা তার নেই। মানুষের মধ্যে বাঁচার তাগিদ আজ আর কেউ অনুভব করে না। কেননা মানুষের মধ্যে বাঁচা মানে দেশের জন্য দেশের মানুষের জন্য বাঁচা। কিন্তু সবাই এখন নিজের জন্য বাঁচতে চায়। তাই দেশ ও জাতির জন্য আমাদের এই মানসিকতা থেকে বেরিয়ে আসতে হবে।
উগ্র দেশপ্রেম: 
দেশপ্রেম দেশ ও জাতির জন্য গৌরবের। কিন্তু উগ্র দেশপ্রেম ধ্বংসের কারণ হয়ে দাঁড়ায়। দুটি বিশ্বযুদ্ধ উগ্র জাতীয়তাবাদ তথা উগ্র দেশপ্রেমের বহিঃপ্রকাশ। জার্মানির হিটলার ও ইতালির মুসোলিনির উগ্র জাতীয়তা ও দেশপ্রেমের বহিঃপ্রকাশে লাখ লাখ মানুষের মৃত্যু হয়েছিল। তাই উগ্র দেশপ্রেম সব সময় অশুভ, চির অকল্যাণকর ও চির অশান্তির।
উপসংহার: 
জন্মভূমি সকলেরই প্রিয়, তা রক্ষার দায়িত্বও সকলের। তবে মনে রাখতে হবে নিজের দেশকে রক্ষার নামে অপরকে আক্রমণ করা মানবতাবিরোধী। স্বদেশপ্রেমের মতো পবিত্র গুণ আর নেই। তাই জাতি-ধর্ম-বর্ণ নির্বিশেষে প্রতিটি মানুষের উচিত স্বদেশকে ভালোবাসা। প্রকৃত দেশপ্রেমী মানুষ সকলের কাছে পরম পূজনীয়। দেশ ও জাতির কল্যাণে আত্মত্যাগকারী ব্যক্তিই বিশ্ববরেণ্য।

""স্বাধীনতাহীনতায় কে বাঁচিতে চায় হে, কে বাঁচিতে চায়
দাসশৃঙ্খল বল কে পরিবে পায় হে, কে পরিবে পায়।""
"
"স্বদেশপ্রেম
","ভূমিকা:
সৃষ্টির সেই আদি লগ্ন থেকে মানুষ যখন জীবনধারণের জন্য ঐক্যবদ্ধ হতে শিখলো, সেই দিন থেকে এই পৃথিবীর বুকে জাতির গোড়াপত্তন হয়ে গিয়েছিল। তারপর সময়ের বিবর্তনে মানুষ খাদ্য সংগ্রহকারী থেকে খাদ্য উৎপাদনকারীর পর্যায়ে উন্নীত হয়েছে, সেই সঙ্গে মানুষের যাযাবর তকমা ঘুচে গিয়ে মানুষ শিখেছে একটি নির্দিষ্ট স্থানে স্থায়ীভাবে বসতি স্থাপন করতে।

কোন নির্দিষ্ট জায়গায় স্থায়ীভাবে বসতি স্থাপনের সাথে সাথে সুপ্রাচীন যুগে গড়ে ওঠা ঐক্যবদ্ধ জাতি সময়ের এবং সুযোগের সঙ্গে আরও বিকশিত হয়েছে। দীর্ঘদিন কোন একটি নির্দিষ্ট ভূমিতে বংশানুক্রমে জীবনযাপনের ফলে সেই অঞ্চলকে কেন্দ্র করে গড়ে উঠেছে সভ্যতা; যা সময়ানুক্রমে স্বদেশ হিসেবে পরিচিতি লাভ করেছে। আর সেই স্বদেশে নিয়ত জীবনযাপনকারী মানুষের জন্মভূমির প্রতি আবেগ পরিচিতি পেয়েছে স্বদেশ প্রেম রূপে।

স্বদেশ প্রেমের সংজ্ঞা:
এককথায় স্বদেশ প্রেম বলতে বোঝায় স্বদেশের প্রতি সংশ্লিষ্ট দেশবাসীর ভালোবাসার আবেগকে। কিন্তু খানিকটা গভীরে গিয়ে পর্যালোচনা করলেই বোঝা যাবে স্বদেশ প্রেম নেহাতই কোন ভুঁইফোড় সস্তা আবেগের বিষয় নয়। এই আবেগের সঙ্গে জড়িয়ে থাকে দীর্ঘকালীন সভ্যতার ইতিহাস, জীবন সংগ্রাম তথা দেশীয় সংস্কৃতির দোত্যনা। মানুষ যেখানে বংশানুক্রমে বসবাস করে, যেখানে মানুষের জন্ম হয় সেই ভূমির প্রতি মানুষের টান নাড়ির টানের অনুরূপ।
সেই ভূমির সংস্কৃতিতে গড়ে ওঠে মানুষের রুচিবোধ ও জীবনচর্যা। তাই এই আবেগকে অবজ্ঞা করা পৃথিবীর যেকোন মানুষ মাত্রই কঠিন হয়ে দাঁড়ায়। এই আবেগের মাধ্যমে মানুষ ও স্বদেশভূমি পরস্পর পরস্পরের সঙ্গে এক অলঙ্ঘ্য বন্ধনে আবদ্ধ হয়ে থাকে। এই স্বদেশপ্রেম দ্বারা মানুষ নিজের জন্মভূমির ইতিহাস সংস্কৃতি তথা সভ্যতার প্রতি গর্ব অনুভব করে। 

সংকীর্ণ ও প্রগতিশীল স্বদেশ প্রেম:
পৃথিবীর প্রতিটি বিষয়েরই ভাল ও মন্দ দুটি দিক রয়েছে। সাধারণ মানুষের পরম আবেগ স্বদেশ প্রেমও তার ব্যতিক্রম নয়। পৃথিবীর ইতিহাসে শঙ্খিনী এবং প্রগতিশীল এই দুই ধরনের স্বদেশপ্রেম লক্ষ্য করা যায়। ইতিহাসের এই সংকীর্ণ এবং প্রগতিশীল স্বদেশ প্রেম সম্পর্কে জানার পূর্বে শান্তিপূর্ণ স্থিতির জন্য প্রাথমিক শর্তাবলীকে জানা প্রয়োজন। এ পৃথিবী পরিচালিত হয় মানুষের মানুষের পারস্পরিক সহযোগিতার নীতি দ্বারা।
সে কারণে ‘বাঁচো এবং বাঁচতে দাও’ এই চিরন্তন পালনীয় কর্তব্যের অন্যথা হলেই পৃথিবীর বুকে অশান্তির অভিশাপ নেমে আসে। স্বদেশ প্রেমের ক্ষেত্রেও এই কথা ভীষণভাবে প্রযোজ্য। তাই ‘আমার দেশ শ্রেষ্ঠ’- স্বদেশ সম্বন্ধে এই উক্তি বিবেচিত হয় প্রগতিশীল স্বদেশ প্রেম রূপে; আর ‘একমাত্র আমার দেশই শ্রেষ্ঠ’- স্বদেশের ব্যাপারে এই ধারণা বিবেচিত হয় সংকীর্ণ মানসিকতার প্রতীকরূপে।

একদিকে প্রগতিশীল স্বদেশ প্রেম যেমন স্বজাতির উন্নতি ঘটিয়ে স্বদেশকে আন্তর্জাতিক বিশ্বের দরবারে সম্মানীয় উচ্চতায় প্রতিষ্ঠিত করতে সক্ষম হয়। আর অন্যদিকে সংকীর্ণ দেশপ্রেম স্বার্থান্বেষী মানসিকতার বশবর্তী হয়ে পৃথিবীর বুকে অশান্তির অভিশাপ ডেকে এনে স্বদেশের জন্য আদপে অন্ধকারের বার্তা বয়ে আনে।

এধরনের সংকীর্ণ দেশপ্রেমের উদাহরণ হিসেবে দ্বিতীয় বিশ্বযুদ্ধ পূর্ববর্তী সময়ে হিটলারের নেতৃত্বাধীন জার্মানি কিংবা ইতিহাসের বুকে দীর্ঘকালব্যাপী রাজত্ব করা উপনিবেশিক মানসিকতাসম্পন্ন ব্রিটেনের কথা উল্লেখ করা যায়। আধুনিক বিশ্বায়িত পৃথিবীতে মানব সভ্যতার উন্নতিকল্পে সর্বদা প্রগতিশীল স্বদেশপ্রেমই কাম্য।

আমার দেশপ্রেম:
আমি দক্ষিণ-পূর্ব এশিয়ার একটি ছোট দেশ বাংলাদেশের রাজধানী ঢাকা শহরের একজন বাসিন্দা। এ পৃথিবীর অন্যান্য যেকোনো মানুষের মতই নিজের দেশের প্রতি আমার অতুলনীয় স্বদেশ প্রেম বর্তমান। আমি আমার দেশকে নিজের প্রাণের চেয়েও বেশি ভালোবাসি; শ্রদ্ধা করি আমার দেশের ইতিহাস, সমাজ তথা সংস্কৃতিকে।
আমার দেশের ইতিহাস আমায় প্রতিনিয়ত শেখায় জীবন যুদ্ধে সংগ্রাম করতে, আমার দেশের প্রকৃতি আমায় শেখায় জীবনের স্নেহময় হয়ে উঠতে, আমার দেশের সমাজ আমায় শেখায় জীবনের অবিরত সংগ্রামে জয়ী হয়ে উঠতে। একথা সত্য যে বাংলাদেশের মানুষ পৃথিবীর অন্যান্য অংশের তুলনায় স্বদেশ প্রেমের ব্যাপারে খানিকটা বেশিই আবেগপ্রবণ।

তবে সেই আবেগ সংকীর্ণতার নয়, বরং অনেকখানি প্রগতিশীল। প্রগতিশীল এই ব্যাপক দেশপ্রেমের লালনকারী হয়েও আমরা জানি আধুনিক বিশ্বে চলতে গেলে পৃথিবীর প্রতিটি দেশ তথা প্রতিটি সমাজকে কাঁধে কাঁধ মিলিয়ে চলতে হয়। স্বদেশের প্রতি প্রেমের বশবর্তী হয়েই প্রতি মুহূর্তে আমরা বাংলাদেশের নাগরিকেরা নিজের দেশকে জগত সভায় শ্রেষ্ঠ আসনে তুলে ধরার জন্য নিজেদের যথাসম্ভব উৎসর্গ করে চলি।
আমার দেশের স্বাজাত্যপ্রেমের ইতিহাস:
পৃথিবীর অন্যান্য দেশের তুলনায় আমার স্বদেশ বাংলাদেশ তুলনামূলকভাবে অনেকখানিই নবীন। ১৯৭১ খ্রিস্টাব্দে রক্তক্ষয়ী সংগ্রাম দ্বারা পরম কাঙ্ক্ষিত স্বাধীনতা অর্জনের পর আমরা সবে মাত্র অর্ধশতাব্দীর এসে পৌঁছেছি। তবে এই অর্ধশতাব্দীর মধ্যেই বাংলাদেশ বিশ্বের বুকে যে সকল নিদর্শন স্থাপন করতে সক্ষম হয়েছে তার পেছনে লুকিয়ে আছে বাংলাদেশের মানুষের ব্যাপক দেশপ্রেম।
আমরা আমাদের দেশের ইতিহাসকে প্রতিমুহূর্তে পরম শ্রদ্ধা সহকারে স্মরণ করে থাকি। তাছাড়া আমাদের দেশের সকল মানুষের কাছে আমাদের স্বদেশ প্রেমের অপর একটি অবিচ্ছেদ্য অংশ হলো মাতৃভাষার প্রতি আমাদের প্রেম ও আবেগ।

এই মাতৃভাষা রক্ষার জন্য সংগ্রাম করতে গিয়েই একসময় প্রাণ দিয়েছিলেন আমাদের দেশের অসংখ্য তরুণ নাগরিকেরা। তারপর স্বজাতিকে রক্ষা করার বাসনায় আমাদের দেশের লক্ষ লক্ষ মানুষ একদিন ঝাঁপিয়ে পড়েছিলেন স্বাধীনতা সংগ্রামে। দেশের এই সকল ইতিহাস প্রতি মুহূর্তে আমাদের সকলকে দেশকে আরো বেশি করে ভালবাসার প্রতি উদ্বুদ্ধ করে চলে।
আমার উদ্বেলিত স্বদেশপ্রেমের কারণ:
খুব ছেলেবেলা থেকেই আমার মধ্যে অন্যান্যদের তুলনায় খানিক অধিক স্বদেশপ্রেম জাগরিত হয়েছিল। ছেলেবেলায় এর প্রকৃত কারণ অনুধাবন করতে না পারলেও, কৈশোর ও যৌবনের এই সন্ধিক্ষণে বুঝতে পারি আমার বাড়ির ইতিহাস সচেতন, রুচিশীল ও সংস্কৃতিময় পরিবেশের কারণেই আমার মধ্যে এই স্বাজাত্যপ্রেমের উদ্ভব ঘটেছিল।

বয়স যত বেড়েছে, আমি যত দেশকে কাছ থেকে চিনতে শিখেছি, ততই আমার মধ্যে স্বদেশ প্রেমের আবেগ বৃদ্ধি পেয়েছে। আমার দেশের অনিন্দ্য সুন্দর প্রকৃতি যা আমায় প্রতিমুহূর্তে স্নেহ ও মায়ার জালে জড়িয়ে রাখে, আমার স্বদেশের অবর্ণনীয় ইতিহাস গাঁথা, আমার জাতির প্রাচীন ঐতিহ্য আমায় প্রতি মুহূর্তে স্বদেশপ্রেমের প্রেরণা জোগায়। 

স্বদেশপ্রেমের গুরুত্ব:
যেকোনো মানব সভ্যতার কাঙ্খিত অগ্রগতির পথে স্বদেশপ্রেমের ব্যাপক গুরুত্ব রয়েছে। পৃথিবীতে প্রতি মুহূর্তে যে ব্যাপক অভাবনীয় উন্নতি সাধিত হয়ে চলেছে তার পেছনেও বহুলাংশে স্বদেশপ্রেমের অবদান রয়েছে। প্রতিটি মানুষ চায় তার নিজের দেশের উন্নতিকল্পে কিছু না কিছু অবদান রেখে যেতে। সেই নিমিত্ত প্রত্যেকটি মানুষ জীবনের কর্মযজ্ঞে অগ্রসর হয়।

দেশের জন্য মানুষের এই প্রেরণা আসতে পারে সার্থক স্বদেশ প্রেমের মধ্যে দিয়েই। স্বদেশপ্রেমের বশবর্তী হয়েই প্রতি মুহূর্তে দেশের অসংখ্য বীর সেনানী শত কষ্ট সহ্য করেও দেশকে নিরাপত্তা দান করে চলেছে। দেশপ্রেম দ্বারা উদ্বুদ্ধ হয়েই প্রতিদিন দেশের অসংখ্য ছাত্র-ছাত্রী দেশকে নেতৃত্ব দানের উদ্দেশ্যে নিজেদের জীবন উৎসর্গ করে চলেছে।

সর্বোপরি এই উদ্বেলিত স্বদেশপ্রেম দ্বারা ব্যাপকভাবে প্রভাবিত হয়েই প্রতিক্ষণে আমাদের দেশের অসংখ্য মানুষ সারা বিশ্বজুড়ে কোনো না কোনোভাবে বাংলাদেশের প্রতিনিধিত্ব করে চলেছে। আমি ব্যক্তিগতভাবে ছেলেবেলায় দেশের একজন সার্থক সেনা হতে চাইতাম। তবে শারীরিকভাবে দুর্বল হওয়ার কারণে একজন সার্থক সেনাপ্রধান সক্ষমতা আমি হারিয়েছি। কিন্তু তবুও জীবনে বড় হয়ে কোনো না কোনোভাবে আমি আমার স্বদেশের উন্নতিকল্পে আত্মনিয়োগ করতে চাই। 

উপসংহার:
বাংলাদেশের বুকে স্বদেশ হল প্রতিটি বাংলাদেশেবাসীর কাছে একটি আবেগের নাম; আর স্বদেশ প্রেম সেই আবেগেরই যত্নলালিত বহিঃপ্রকাশ। এই আবেগের দ্বারাই তাড়িত হয়েই বাংলাদেশের বুকে প্রতিমুহূর্তে ব্যাপক উন্নতি সাধিত হয়েছে।

এই আবেগ তাড়িত মানুষের কাঁধে ভর করেই আজ বিশ্বের দরবারে বাংলাদেশ একটি অত্যন্ত সম্মানজনক জায়গা করে নিয়েছে। এই আবেগই মানুষকে শিখিয়েছে ‘যদি এক মুহূর্তও বাঁচো, দেশের জন্য বাঁচতে শেখো।’ তাই সেই আবেগের সুরেই সুর মিলিয়ে পরিশেষে আমিও বলতে পারি বাংলাদেশ যদি একটি হৃদপিণ্ড হয়, তাহলে তা প্রতিমুহূর্তে স্পন্দিত হয়ে চলেছে প্রতিটি দেশবাসীর শিরায়-শিরায়, ধমনীতে থেকে ধমনীতে।

"
শিষ্টাচার,"ভূমিকা:
মানুষ দৈনন্দিন জীবনে কথাবার্তা, চালচলন, তাহার-বিহার ও সার্বিক আচরণে যে শালীনতা প্রকাশ করে তা-ই শিষ্টাচার । মানুষ সমাজজীবনে বাইরের সৌজন্যবােধকে প্রকাশ করে নিজেকে মার্জিত ও বিনয়ী স্বভাবের ব্যক্তি হিসেবে প্রতিষ্ঠা করতে চায়। প্রকৃতপক্ষে যারা কেবল কৃত্রিমভাবে নিজেকে উপস্থাপন করতে চায় তারা কপটচারী। পক্ষান্তরে, ভেতরে বাইরে যে সমান মার্জিত ও বিনয়ী তার মধ্যে প্রকাশ ঘটে শিষ্টাচারের। বলা যায়, মানবের ভেতর সত্তার মার্জিত আচরণের বহিঃপ্রকাশ শিষ্টাচার । শিষ্টাচার মানুষের অন্যতম প্রধান গুণ।

শিষ্টাচারের স্বরূপ:
শিষ্টাচারকে একক একটি গুণ না বলে একগুচ্ছ ভালাে গুণের সম্মিলন বলা যায়। একজন ব্যক্তি ভদ্র কিংবা অভদ্র, উদ্ধত নাকি শান্ত সবকিছুরই প্রকাশ ঘটে ব্যক্তির আচরণে। উদ্ধত ব্যক্তি নম্র আচরণে অপারগ। সুতরাং, তার পক্ষে শিষ্ট আচরণও সহজ কাজ নয়। মানব আচরণের মধ্য দিয়ে তার যথার্থ ব্যক্তিত্বকে নিরূপণ করা যায়। তাই ব্যক্তির আচরণের মধ্যেই শিষ্টাচারের স্বরূপ বিদ্যমান। মাথার চুল থেকে পায়ের নখ কাটা পর্যন্ত কাজেও শিষ্টতাকে চিনে নেওয়া যায়। ভদ্রোচি চুল কাটা যেমন শিষ্টতার মধ্যে পড়ে তেমনি দুর্বিনীত আচরণ শিষ্টাচারের অঙ্গ হতে পারে না। সুরুচি, সঙ্কথা, পরিষ্কার-পরিচ্ছন্নতা, নম্র স্বরে কথা বলা ইত্যাদির মধ্যেও শিষ্টাচারের প্রকাশ ঘটে। মােটকথা ব্যক্তির সর্বোত্তম আচরণই শিষ্টাচার।শিষ্টাচার সকলের মধ্যে বর্তমান থাকা বাঞ্ছনীয়।

শিষ্টাচার শিক্ষা:
শিষ্টাচার শিক্ষার জন্যে পরিবারই প্রথম এবং প্রধান শিক্ষালয়। পরিবারের বড়দের মধ্যে শিষ্টাচারের অভাব হলে নতুন শিশুর পক্ষে শিষ্টাচার শেখা সম্ভব নয়। শিশুর প্রথম পাঠশালা তার পরিবার। শিষ্টাচার অর্জনের পাঠটি পরিবার থেকেই নেওয়া। শিশুরা স্বাভাবিকভাবে অনুকরণপ্রিয়। তাই তাদের চোখের সামনে যত শিষ্ট আচরণ করা যায় ততই তাদের আচরণে শুদ্ধতা আসে। শিক্ষা প্রতিষ্ঠানেও শিষ্টাচার শিক্ষা দেওয়া হয়। গুরুজনের সাথে ছাত্রের আচারব্যবহার, সমাজের অন্যান্য ব্যক্তির সাথে তার আদবকায়দা কেমন হবে তা বিদ্যালয়েও শিক্ষা দেয়া হয়। শিষ্টাচার শুধু শিক্ষা দেবার বিষয় নয়। একে নিজ গুণেও নিজের মধ্যে ধারণ করতে হয়, তবেই নন্দিত ব্যক্তিত্বের স্ফুরণ ঘটে জীবনে।

শিষ্টাচারের গুরুত্ব:
মানবজীবনে শিষ্টাচারের গুরুত্ব অপরিসীম। শিষ্টাচার আছে এমন মানুষ সহজেই অন্যের মন জয় করতে পারে। ফলে সমাজে তাঁর গ্রহণযােগ্যতা বৃদ্ধি পায়। শিষ্টাচারণ মানুষ বিশ্বস্ত হয়ে ওঠে সকলের মাঝে, সকলে তাকে সমাজের নেতৃত্বে দেখতে চায়। ফলে ব্যক্তির পক্ষে মহৎ কাজ করাও সম্ভবপর হয়ে ওঠে। শিষ্টাচারী ব্যক্তি সাধারণ মানুষের। জন্যে মডেল বা অনুকরণীয় ব্যক্তিত্ব হয়ে ওঠেন। সমাজের মানুষ তাঁকে উঁচু অবস্থানে স্থান দেন। ইসলাম ধর্মের প্রবর্তক হজরত মুহম্মদ (স.) বিধর্মীদের মন জয় করেছিলেন শিষ্টাচার প্রদর্শনের মাধ্যমে। তাকে হত্যা করতে উদ্ধত হয়ে আসা ব্যক্তি তাঁর শিষ্টাচারে মুগ্ধ হয়ে ইসলাম ধর্ম গ্রহণ করেছে। এখানেই শিষ্টাচারের একটি শক্তির পরিচয় মেলে। মানুষ প্রকৃতিগতভাবে অন্যের কাছ থেকে সদাচরণ আশা করে, প্রকাশ না করলেও মনে মনে স্নিগ্ধ ব্যবহার ও সামান্য প্রশংসা প্রত্যাশা করে। তাই ব্যক্তির সাথে ব্যক্তির শিষ্টাচার সমাজে বয়ে আনে সাম্য, শান্তি। তাই সামাজিক জীবনে শিষ্টাচারের প্রয়ােজনীয়তা ও গুরুত্ব অত্যধিক।

পারিবারিক জীবনে শিষ্টাচার:
পারিবারিক জীবনে শিষ্টাচারের ভূমিকা অপরিসীম। যে পরিবারে শিষ্টাচার আছে তারা শান্তিময় জীবনযাপন করে। পরিবারে শিষ্টাচার আছে বলে তারা একে অন্যের প্রতি শ্রদ্ধাশীল। ফলে পরিবারে কোনাে অনভিপ্রেত ঘটনার জন্ম হয় না। পক্ষান্তরে, শিষ্টাচারশূন্য পরিবার অশান্তির ঠিকানা। তারা শান্তিপ্রিয় জীবনে আগ্রহী হলেও শান্তি তাদের কাছে থেকে যায় অধরা। কেননা তাদের মধ্যে শিষ্টাচার নেই। ফলে উদ্ধত আচরণ দিয়ে তারা একে অন্যের আস্থা অর্জনে ব্যর্থ হয়। পারিবারিক জীবনে যে পরিবার শিষ্টাচার চর্চা করে সমাজের অন্যান্য পরিবার তাদেরকে ভালাে মানুষ হিসেবে গণ্য করে। একটি সম্ভান্ত পরিবারে কোনাে অবস্থাতেই শিষ্টাচারের মতাে উৎকৃষ্ট গুণের চর্চা না হয়ে পারে না। তাই পারিবারিক ও সামাজিক জীবনে আমাদের হতে হবে শিষ্টাচারপ্রিয়।।

ছাত্রজীবনে শিষ্টাচার:
ছাত্রজীবন মানবজীবনের একটি গুরুত্বপূর্ণ সময়। ছাত্রজীবনে শিষ্টাচারের মতাে উত্তম আচরণ নিজের স্বভাবধর্মে প্রতিষ্ঠা করতে পারলে পরিণত জীবনে এর প্রতিফলন ঘটে। ফলে ব্যক্তিগত জীবন হয়ে ওঠে নান্দনিক।একজন শিষ্টাচারী ছাত্র সকল শিক্ষক এবং সহপাঠী দ্বারা সমাদৃত হয় এবং বিদ্যালয়ে হয়ে ওঠে প্রিয় পাত্র। অন্যদিকে, অশিষ্টাচারী ছাত্র নিজে যেমন মন্দ অন্যের জন্যেও সে ক্ষতিকারক। সকলে তাকে অভিসম্পাত করে এবং তার জীবন হয় অর্থহীন।

শিষ্টাচারহীন জীবনের পরিণাম:
শিষ্টাচারহীন জীবন মানে ঔদ্ধত্যপূর্ণ অহংকারী জীবন। এ জীবনে ভদ্রতার কোনাে স্থান নেই। যার মধ্যে শিষ্টাচার নেই, তার জীবনাচরণে মার্জিত কিছু আশা করা বৃথা। শিষ্টাচার বর্জিত জীবন সমাজ, রাষ্ট সকলের জন্যেই অকল্যাণকর। যে জীবনে শিষ্টাচারের অভাব রয়েছে তাকে সকলে ঘৃণার দৃষ্টিতে দেখে। সমাজে তার অবস্থান নিচে। অমার্জিত লােকের সাহচর্য কেউ কামনা করে না, এমনকি তার পরিবারও তাকে এড়িয়ে চলে। যে জীবনের সাহচর্যকে কেউ গ্রহণ করে না তার মতাে দুর্ভাগা আর কে আছে?

উপসংহার:
শিষ্টাচার অসংখ্য মানবিক গুণের সমষ্টি। এ গুণকে জীবনে ধারণ করতে হবে। শিষ্টাচারপূর্ণ জীবন মানুষকে অনেক উর্ধ্বে উথিত করে। সমাজের সর্বস্তরে মানুষ যদি এ গুণের অধিকারী না হয় তা হলে সভ্য সমাজের মানুষ হিসেবে মানুষের মর্যাদা হ্রাস পায় শিষ্টাচারী জীবনের গৌরব ধারণ করতে হলে তাই শিষ্টাচারী হওয়া উচিত দৈনন্দিন জীবনের আচরণে।

"
শিষ্টাচার,"সূচনা
শিষ্টাচার বলতে আমরা এক কথায় পরিশীলিত আচরণকে বুঝি। শিষ্টাচার সুন্দর মনের মাধুর্যময় আচরণিক প্রকাশ। মানুষের মাঝে লালিত সুন্দরের প্রকাশ তার চরিত্র। শিষ্টতা সেই সুন্দরের প্রতিমূর্ত রূপ। শিষ্টতা মানুষের চরিত্রকে করে আকর্ষণীয়। যে মানুষ যত বেশি শিষ্ট, অন্যের কাছে তার গ্রহণযােগ্যতাও তত বেশি। সুন্দর আচরণ মানুষের মনকে উদার করে।
শিষ্টাচারের পরিচয়
আচার-আচরণ ও কথাবার্তায় বিনয়, নম্রতা  আর সৌজন্যের প্রকাশকে শিষ্টাচার নামে অভিহিত করা হয়। অন্যকথায়  বলা যায়, মানুষের দৈনন্দিন চলা-ফেরা, কথাবার্তা ও তার বাহ্যিজিক দিকটিকে বলা হয় শিষ্টতা। আচরণে মার্জিত না হলে, ব্যবহারে উগ্রতা পরিহার না করলে মানুষ শিষ্টাচারী হতে পারে না। স্বভাবে দাম্ভিকতা ও কর্কশতা পরিহার করতে না পারলে মন মাধুর্যময় হয় না।
মানবিক সত্তা যতই চরিত্রের মাধুর্য অর্জন করে ততই সে হয়ে ওঠে স্বভাবে শিষ্ট। শিষ্টতা ব্যক্তির আচরণকে করে মার্জিত, বাচনকে করে সৎ ও সুললিত। শিষ্টাচারহীন মানুষ সবসময় উদ্ধত থাকে। তার আচরণে প্রাধান্য পায় অবজ্ঞা, ঔদ্ধত্য, দুব্যবহার ও দুর্মুখতা। অহংকার অন্যকে ছােট ভাবতে প্ররােচিত করে কিন্তু শিষ্টতা মানুষকে সম্মান করতে প্রণােদনা দেয়। ভালো উত্তম আচরণই বলে মানুষটি কেমন। শিষ্ঠতার পরিচয় শুধু তার বাহ্যিজিক দিক নয় বরং অন্তরের চিন্তা-ভাবনার প্রতিফলনে শিষ্ঠতার পরিচয় ফলে। কারণ মানুষ সৃষ্টিগত কারণেই মনের চিন্তা ভাবনাগুলোকে তার ভিতর থেকে বাহিরে প্রকাশের জন্যে উদ্বত্ত  হয়।

শিষ্টাচারের গুরুত্ব
সমাজকে সুন্দর ও উন্নত করার জন্যে শিষ্ট আচরণ অনুশীলনের কোনো বিকল্প নেই। মানুষ সমাজবদ্ধ জীব তাই তাকে সমাজে অন্য মানুষের সাথে চলা-ফেরা করতে হয়। যদি তার চলা-ফেরায় শিষ্টতা না থাকে তাহলে সে পশুর সমান হয়ে যায় আর তখনই সমাজে দেখা দেয় নানান বিশৃঙ্খলা। অপরপক্ষে শিষ্ট ব্যবহার সমাজকে করে সুন্দর। শিষ্ট ব্যবহার দিয়ে মানুষের মন ও আস্থা অর্জন করা যায় এতে মানুষে মানুষে সম্প্রীতি বৃদ্ধি পায়।
একজন মানুষের স্বভাবে আলাের দীপ্তি দেয় শিষ্টাচার । সে আলাে ব্যক্তি তথা পরিবার থেকে ছড়িয়ে পড়ে গােটা সমাজে, রাষ্ট্রে। এ আলােতে উজ্জ্বল ব্যক্তির আত্মিক মুক্তির সাথে যােগ হয় মানবিক সৌহার্দ ও সম্প্রীতি। শিষ্টজন তার সৌজন্য আর বিনয়ের মাধ্যমে সকলের প্রিয়তা অর্জন করেন, অর্জন করেন অন্যের আস্থা। অন্যের সহানুভূতি, প্রীতি ও সম্মান লাভ করার জন্যে শিষ্টজনই উত্তম। তাই সামাজিক সুসম্পর্ক প্রতিষ্ঠা করার জন্যে শিষ্টাচারের বিকল্প নেই। এতে করে আদর্শ সমাজ বিনির্মাণে সকলের আন্তরিকতা প্রকাশ পায়। চূড়ান্ত পর্যায়ে সমাজ হয় শান্তি ও সম্প্রীতির আকর।
ছাত্রজীবনে শিষ্টাচার
অধ্যবসায়ে নিষ্ঠা, অভিনিবেশ আর শৃঙ্খলাবােধের পাশাপাশি ছাত্রজীবনে শিষ্টাচার অনুশীলন খুবই জরুরি। সৌজন্য ও শিষ্টাচারের ছোঁয়াতেই একজন ছাত্র হয়ে উঠে বিনীত ও ভদ্র। কোনাে ছাত্রের কাছে অমার্জিত রূঢ় ও দুর্বিনীত আচরণ কখনাে কাম্য নয়। শিষ্টাচার ও সৌজন্য ছাত্রজীবন মনুষ্যত্ব অর্জনের সােপান। সৌজন্য ও শিষ্টাচারের অভাব ঘটলে ছাত্রের জীবন থেকে ভালােবাসা, মমতা, সহানুভূতি, বিনয় ইত্যাদি হারিয়ে যায় । সে হয়ে ওঠে দাম্ভিক, স্বার্থপর ও নিষ্ঠুর। তাই ছাত্রজীবনেই নিজেদেরকে নৈতিক চরিত্রের অধিকারী করতে হবে। আর এর প্রধান দায়িত্ব হলো অভিভাবক, শিক্ষক  এবং সমাজের।  নৈতিক চরিত্রের উৎকর্জষের জন্যে তাই ছাত্রজীবনেই  শিষ্টতার সম্মিলন ঘটানাের কোনাে বিকল্প নেই।
শিষ্টাচার ও সমাজ জীবন
সামাজিক, অর্থনৈতিক ও রাজনৈতিক প্রতিটি ক্ষেত্রেই শিষ্টাচারের প্রয়োজনীয়তা অনস্বীকার্য। তা না হলে সমাজে দেখা দেয় বিশৃঙ্খলা, সহিংসতা, অন্যায়, মারামারি-হানাহানি, নিষ্ঠুরতা ও বর্বরতা। শিষ্টাচারের অভাব হলে সমাজ হয়ে উঠে প্রীতিহীন। গোটা সমাজ আচ্ছন্ন হয়ে যায় হিংসা-বিদ্বেষ আর অশান্তিতে। তাই সমাজে চরম বিপর্যয় নেমে আসে। শিষ্টাচারের অভাবে সমাজে সৌন্ধর্য আর সুকুমার প্রবৃত্তিগুলো হারিয়ে যেতে বসেছে। প্রেম-প্রীতি  ও মমতার অভাবে মানুষ হয়ে পরে বিচ্ছিন্ন, স্বার্থনেষী ও আত্মকেন্দ্রিক।
 আর এই শিষ্টাচারহীন অন্তঃসারশূন্য বিবেকহীন সমাজকে বিবেকবোধে জাগ্রত করতে পারে একমাত্র সুন্দর ব্যবহার – শিষ্টতা।
শিষ্টাচার ও রাষ্ট্র
শিষ্টচার যে শুধু সমাজ জীবনে গুরুত্বপূর্ণ তা নয়।  রাষ্ট্রীয় জীবনে শিষ্টাচারের গুরুত্ব অনেক। জাতীয় জীবনে শিষ্টাচারের প্ৰকাশ পায় পায় রাষ্ট্র পরিচালনায়। একটি দেশ পরিচালনায় দায়িত্বপ্রাপ্ত ব্যক্তিবর্গ, নেতা, কুটনৈতিকবিধদের মধ্যে শিষ্টচারের কোনো বিকল্প নেই। রাষ্ট্র জীবনে শিষ্টাচারের প্রভাব পরে গোটা দেশজুড়ে।
শিষ্টাচার ও ধর্মীয় জীবন
শিষ্টাচার শিখার মূল মাধ্যম হলো ধর্মীয় শিক্ষা। একমাত্র ধর্মীয় শিক্ষাই পারে একজন মানুষকে সৎ চরিত্রের অধিকারী করতে। প্রতিটি ধর্মেই শিষ্টাচার শিখার প্রতি গুরুত্বারোপ করা হয়েছে বিশেষ করে মুসলিম ধর্মে বলা হয়েছে মানুষের সাথে সৎ ব্যবহারের কথা। যার হৃদয় যত পবিত্র ও কলুষমুক্ত- তিনি তত কোমল ব্যবহারের অধিকারী হন, তিনি হন সদা হাস্যোজ্জ্বল চেহারা অধিকারী। আমাদের প্রিয় নবী হযরত মুহাম্মদ (স) ছিলাম শিষ্টাচারের এক উজ্জ্বল  নক্ষত্র। নবীজির (স) সৎ আর উত্তম শিষ্টাচারের জন্যে সবার কাছে প্রিয় ছিলেন। নবীজির (স) অনেক শত্রু অকপটে বন্ধু হয়েছে। হযরত আবদুল্লাহ ইবনে হারিস (রা.) বলেন, নবী (সা.) মৃদুহাসি ব্যতিত কখনও উচ্চহাস্য করতেন না। তাই আমাদের উচিত আমাদের সন্তানদেরকে ধর্মীয় শিক্ষায় শিক্ষিত করা।
শিষ্টাচার অর্জনের উপায়
এমনি এমনি শিষ্টাচার মানব হৃদয়ে  জন্ম নেয় না। একে অর্জন করে নিতে হয়। এ জন্যেই শিষ্টাচারের চর্চা শুরু করতে হবে শিশুকাল থেকে। শৈশবে সৌজন্যবোধের পাঠ নিলে ভবিষতে শিশু মার্জিত স্বভাবের অধিকারী হয়। তাই শিশু কোন পরিবেশে, কার সহচর্যে, কিভাবে বড় হচ্ছে তা গুরুত্বপূর্ণ। একটি শিশু শিষ্টাচারের পাঠ পায় তার পরিবার থেকেই। তাই অভিবাবকদের নিন্মলিখিত বিষয়গুলো শিশুর চরিত্র গঠনে অবশই খেয়াল রাখতে হবে।
পরিবেশ
শিশুর শিষ্টতা অর্জনের জন্যে শিশুকে ভালো পরিবেশ দিতে হবে। কারণ পরিবেশের প্রভাব শিশুর চরিত্র গঠনে গুরুত্বপূর্ণ ভূমিকা রাখে।
পরিবার-পরিজন
একটি শিশুর প্রগাঢ় বন্ধু হলো তার পরিবারের সদস্যরা। শিশুরা অনুকরণ প্রিয় হয়ে থাকে। তাই শিশু যাতে শিষ্ঠাচারের শিক্ষা পায় তার জন্যে পরিবারের সদস্যদের উত্তম চরিত্রের হতে হবে।
সহপাঠী
ছাত্রজীবন হলো শিষ্টাচার অর্জনের একটা গুরুত্বপূর্ণ মাধ্যম। একজন শিক্ষার্থী স্কুল-কলেজ সহপাঠীদের কাছ থেকে অনেক কিছু শিখে। তাই অভিবাবকদেরকে নিশ্চিত করতে হবে শিক্ষার্থী কেমন সহপাঠীদের সাথে চলাফেরা করছে।
ধর্মীয় চর্চা
ধর্মীয় চর্চা শিশুর চরিত্র গঠনে খুবই গুরুত্বপূর্ণ। শিশুদের ধর্মীয় শিক্ষায় শিক্ষিত করা উচিত।
সংস্কৃতি চর্চা: সংস্কৃতি চর্চা ও রুচিবান মানুষের সংস্পৰ্শ  শিষ্টাচার শিক্ষার অনুকল পরিবেশ তৈরি করতে পারে।
বই পড়া
ভালো বইও  একজন সৎ অভিভাবকের মতােই শিষ্টাচার শিখাতে সাহায্য করে।[post_ads]
শিষ্টাচার না থাকার কুফল
শিষ্টাচারহীন সমাজ অন্তঃসারশূন্য বিবেকহীন। শিষ্টাচারের অভাবে মানুষের নৈতিক ও চারিত্রিক অবক্ষয় ঘটে ফলে সমাজে দেখা দেয় হিংসা-বিদ্বেষ, হানাহানি-মারামারি, অন্যায় অত্যাচার, ধর্ষণ, ইভটিজং ইত্যাদি। মানুষে মানুষে জাতিতে জাতিতে দেখা দেয় বিরোধ। মানুষ যেন হয়ে উঠে পশুর চেয়ে হিংস্র। সেই হিংস্র মানুষের থাবায় সমাজ যেন হয়ে উঠে বর্বর। সম্পর্কের ছিন্ন ঘটে, ভালোবাসাহীন হয়ে পরে সমাজ। শুধু তাই নয় অথনৈতিক দিক দিয়েও এর বিরূপ প্রভাব পরে।
শিষ্টাচারের সুফল
শিষ্টাচারপূর্ণ সমাজ যেন এক স্বর্গের সমাজ। মহানবী হযরত মুহাম্মদ (স) বলেছেন: যে ব্যক্তি সঙ্গত কারণ থাকা সত্ত্বেও ঝগড়া-বিবাদ পরিত্যাগ করে, তার জন্য জান্নাতের মধ্যে বাসস্থান নির্মিত হয়।
শিষ্ঠাচার এমনি হওয়া উচিত। অন্যের দোষ জেনেও তার সাথে ভালো উত্তম আচরণ করাই শিষ্টাচারের পরিচয়। শিষ্টাচারপূর্ণ সমাজে মানুষে মানুষে বন্ধুত্বপূর্ণ  সম্পর্ক বজায় থাকে। সমাজে অন্যায় অনাচার বিরাজ করে না। সাদা-কালো বিভেদ থাকে না। সমাজ হয়ে উঠে সুন্দর স্বর্গীয়। চারিত্রিক সৌন্দর্য দ্বারা মানুষের ভালোবাসা ও সম্মান অর্জন করা যায়।
উপসংহার
মার্জিত, রুচিশীল ও সচ্চরিত্রবান ব্যক্তি সমাজ ও জাতীয় জীবনে রাখতে পারেন বিশেষ অবদান। মানুষ তার উত্তম ব্যবহার ও চরিত্র দ্বারা পরিবারসহ সমাজকে অলোকিত করতে পারে। পক্ষান্তরে, আশঙ্কা ও কুশিক্ষা ও অপসংস্কৃতি শিষ্টাচারের অন্তরায় তা প্রতিনিয়ত মানবিক মূল্যবােধগুলাে ধ্বংস করে ব্যক্তির চরিত্রকে কলুষিত করতে থাকে। মূল্যবােধের চরম অবক্ষয়ে জাতি হয়ে পড়তে পারে দুর্বল ও ক্ষীণাপ্রাণ। সাম্প্রতিককালে তরুণ ও যুবসমাজের মধ্যে যে অশােভনতা, ঔদ্ধত্য ও উচ্ছলতার প্রকাশ ঘটছে তা পরিভােগপ্রবণ পণ্যসংস্কৃতি বিস্তারের ফল। এটা জাতির লাবণ্যহীন হওয়ারই লক্ষণ। এ থেকে পরিত্রাণ পেতে ব্যক্তি, সমাজ ও জাতীয় জীবনে সুস্থতা ও সমন্ধি আর্জনে তাই আমাদের শিষ্টাচারের চর্চা করা উচিত। কেননা শিষ্টাচারই একজন মানুষের প্রকৃত মানুষ হয়ে উঠার মূলভিত্তি।
"
শিষ্টাচার,"শিষ্টাচার কী : আচরণে ভদ্রতা ও সুরুচিবোধের যৌক্তিক মিলনের নাম শিষ্টাচার। শিষ্টাচার মনের সৌন্দর্যের বাহ্য উপস্থাপনা। তার মার্জিততম প্রকাশ ঘটে সৌন্দর্যবোধের মাধ্যমে। যে মানুষ যত বেশি শিষ্ট তার প্রিয়তাও তত বেশি। আর এই শিষ্টতা তার চরিত্রকেও করে আকর্ষণীয়। মানুষের মাঝে লালিত সুন্দরের প্রকাশ তার চরিত্রে। শিষ্টতা সেই সুন্দরের প্রতিমূর্ত রূপ ।
অন্তর্গত মহত্ত্ব মানুষকে উদার করে। আর সেই উদারতা ব্যক্তিকে রূঢ় করে না, তাকে শিষ্ট আর ভদ্র হতে শেখায় । মানুষের মাঝে এই মহত্ত্বের পরিশীলিত প্রকাশই শিষ্টতা। সাধারণভাবে চালচলন, কথাবার্তায় যে ভদ্রতা, শালীনতা আর সৌজন্যের পরিচয় পাওয়া যায় তা-ই শিষ্টতা। শিষ্টাচার ব্যক্তিজীবনের যেমন তেমনি সমাজজীবনেরও গৌরবসূচক
আভরণ।

আচরণে যদি মানুষ শিষ্ট না হয়, ব্যবহারে উগ্রতা যদি পরিহার না করে তবে কখনো শিষ্টাচারী হওয়া সম্ভব নয়। স্বভাবে কৃত্রিমতা পরিহার করতে না পারলে কখনো পবিত্র মনের অধিকারী হওয়া যায় না। মানবিক সত্তা তার সফুরণে চরিত্রের সাধুতাকে অবলম্বন করে, তার প্রকাশ ঘটে শিষ্ট স্বভাবে। ঔদ্ধত্য আর উচ্ছৃঙ্খলতা এখানে পরাজিত হয়। অহংকার অন্যকে ছোট ভাবতে শেখায়। শিষ্টতা বিপরীতভাবে মানুষকে সম্মান করতে শেখায়। কদর্যতা আর অশ্লীলতা শিষ্টাচারে প্রতিবন্ধকতা তৈরি করে। কাজেই ব্যক্তিকে হতে হয় আচরণে মার্জিত, বক্তব্যে সৎ, সরল আর স্পষ্ট। বিনয় মানুষকে ছোট করে না, বরং পরায় সম্মানের মুকুট। এই বিনয় শিষ্টতার অঙ্গভূষণ।

শিষ্টাচারের গুরুত্ব : আচরণে যে জাতি যত বেশি সভ্য সে জাতি তত বেশি সুশৃঙ্খল ও উন্নত। কেবল পশুপাখির মতো বেড়ে ওঠাই মানুষের লক্ষ্য নয়। আত্মোন্নয়নের পাশাপাশি সমাজ ও জাতীয় জীবনে কোনো-না-কোনো ভাবে অবদান রাখা প্রতিটি মানুষের কর্তব্য। আর তা করতে হলে শিষ্ট আচরণের অনুশীলন ছাড়া বিকল্প নেই। শিষ্টাচারের প্রথম প্রকাশ ঘটে ব্যক্তিস্বভাবে। যা ক্রমাগত ব্যক্তি থেকে আলোর বন্যার মতো ছড়িয়ে পড়ে গোটা সমাজে, রাষ্ট্রে। এর আলোতে উজ্জ্বল ব্যক্তির আত্মিক মুক্তির সাথে যোগ হয় বৈষয়িক অগ্রগতি। সমাজবদ্ধ জীব হিসেবে প্রতিনিয়তই আমাদের সমাজের অপরাপর দশ জনের সাথে যোগাযোগ আর ভাবের আদান-প্রদান করতে হয়। এরই মাঝে শিষ্টজন সহজে সকলের মন জয় করতে পারে। পারস্পরিক সম্প্রীতির জন্যে এর খুবই প্রয়োজন। কেননা সম্প্রীতি না থাকলে হিংসা আর হানাহানি সমাজকে ঠেলে দেয় বিশৃঙ্খলার দিকে।
শিষ্টাচারী ব্যক্তি দরিদ্র হতে পারে, কিন্তু তার সৌজন্যে আর বিনয়ের মাধ্যমে সে সকলের প্রিয়তা অর্জন করে। শিষ্টজন সহজেই অর্জন করেন অন্যের আস্থা। অন্যের সহানুভূতি লাভ করার জন্যে শিষ্টতা উত্তম। তাছাড়া শিষ্টাচারীকে সকলে সম্মানের চোখে দেখে। তাই বলা যায়, সামাজিক সুসম্পর্ক প্রতিষ্ঠা করার জন্যে শিষ্টাচারের বিকল্প নেই। এতে করে আদর্শ সমাজ বিনির্মাণে সকলের আন্তরিকতা প্রকাশ পায়। চূড়ান্ত পর্যায়ে আসে সুষম উন্নয়ন এবং সমৃদ্ধি।

শিষ্টাচার ও ছাত্রসমাজ : জ্ঞানার্জনে নিষ্ঠা, অভিনিবেশ আর শৃঙ্খলাবোধের পাশাপাশি শিষ্টাচার অনুশীলন খুবই জরুরি। নৈতিক চরিত্রের উৎকর্ষের জন্যে ছাত্রজীবনেই ব্যবহারে ভব্যতা আর শিষ্টতার সম্মিলনঘটানোর কোনো বিকল্প নেই। কাজেই দেখা যাচ্ছে জ্ঞানের সাথে শিষ্টাচারের সম্পর্ক প্রত্যক্ষ। ছাত্রজীবনে শিষ্টাচারের আরেকটি গুরুত্বপূর্ণ প্রকাশ ঘটে পোশাক-পরিচ্ছদে। রুচিশীল আর সরল জীবন-যাপনের পাশাপাশি পোশাকের ক্ষেত্রেও সুরুচির পরিচয় থাকা দরকার।

শিষ্টাচার ও সমাজ : সামাজিক, অর্থনৈতিক ও রাজনৈতিক—প্রতিটি ক্ষেত্রেই শিষ্টাচারের প্রয়োজনীয়তা অনস্বীকার্য। তা না হলে বিদ্বেষ, হিংসা, হানাহানি আর অশান্তি জীবনে চরম বিপর্যয় ডেকে আনে। শিষ্টাচার প্রতিষ্ঠায় সমাজ-ব্যবস্থা ও সমাজ-কাঠামোর প্রতি শ্রদ্ধাশীল মনোভাব প্রদর্শন করা দরকার। কিন্তু তার মানে এই নয় যে যৌক্তিক সমাজ পরিবর্তনের আন্দোলনকে এগিয়ে নিলে শিষ্টাচারী হওয়া যাবে না। সমাজে নিজের অবস্থান সম্পর্কে থাকতে হবে সতর্ক। সামাজিক অবস্থান শিষ্টাচারের মাত্রা নির্ধারণ করে। একইভাবে ক্রোধ আর প্রতিহিংসার মতো চারিত্রিক দোষগুলো অতিক্রমের চেষ্টা থাকতেই হবে। এসব বিপরীতমুখী দিকগুলো নিয়ন্ত্রণের জন্যে দরকার চারিত্রিক দৃঢ়তা।

শিষ্টাচার ও রাষ্ট্র : জাতীয় জীবনে সর্বোচ্চ পর্যায়ে শিষ্টতার প্রকাশ পায় রাষ্ট্র পরিচালনায়, নেতৃত্ব প্রদানকারীদের মধ্যে। এর প্রভাব পড়ে গোটা দেশজুড়ে। আবার আন্তঃরাষ্ট্র সম্পর্ক বিকাশ ও নিয়ন্ত্রণে কূটনৈতিক কর্মকাণ্ডে শিষ্টতার বিকল্প নেই। চরম লাভ-লোকসানের ব্যাপার ব্যবসা-বাণিজ্যেও শিষ্টাচারের গুরুত্ব অনস্বীকার্য।


শিষ্টাচার না থাকার কুফল : শিষ্টাচারহীন সমাজ হয় অন্তঃসারশূন্য, বিবেকহীন। সমাজে সৌন্দর্য আর সুকুমার প্রবৃত্তিগুলোর দেখা মেলে না। মানুষে মানুষে, জাতিতে জাতিতে বিরোধ হয়, দ্বন্দ্বযুদ্ধ হয়। সর্বোপরি মানব সভ্যতা চরম হুমকির মুখোমুখি দাঁড়ায়। শিষ্টাচারহীন মানুষ সবসময় উদ্ধত থাকে। আলাপ-আলোচনায় তার মধ্যে প্রকাশ পায় অমার্জিত ভাব। তার আচরণে প্রাধান্য পায় দুর্ব্যবহার ও দুর্মুখতা ।


শিষ্টাচার অর্জনের উপায় : শিষ্টাচার নিজ থেকে মানব হৃদয়ে জন্ম নেয় না। একে বরণ করে নিতে হয়। এর চর্চা শুরু হয় শিশুকাল থেকেই। তাই শিশু কোন পরিবেশে, কার সাহচর্যে কীভাবে বেড়ে উঠছে সেটা অত্যন্ত গুরুত্বপূর্ণ। সেই সাথে প্রয়োজন শিক্ষার। কেননা আমৃত্যু চলতে থাকে শিষ্টাচারের অনুশীলন। শিশু পরিবার-পরিজন, সঙ্গী-সাথী কিংবা প্রতিবেশী যাদের সাহচর্যে থাকে তাদের কাছ থেকেই আচরণ শেখে। তাই সৎসঙ্গ শিষ্টাচারী হতে সাহায্য করে। স্কুল-কলেজেও শিক্ষার্থীরা শিষ্টাচারের আদর্শে অনুপ্রাণিত হয়। ভালো বইও একজন সৎ অভিভাবকের মতোই শিষ্টাচার শেখাতে পারে।


উপসংহার : শিষ্টাচারের ভিত্তিভূমির ওপর গড়ে ওঠে সৎ চরিত্রের সুরম্য অট্টালিকা। সৎ চরিত্রবান ব্যক্তি সমাজ ও জাতীয় জীবনে বিশেষ অবদান রাখতে পারে। অশিক্ষা, কুশিক্ষা শিষ্টাচারের অন্তরায়। তা প্রতিনিয়ত মানবিক মূল্যবোধগুলো ধ্বংস করে সমাজকে করে তুলতে পারে নিঃস্ব, রিক্ত ও সর্বস্বান্ত। মূল্যবোধের চরম অবক্ষয়ে আমরা হতে পারি সমস্যা-জর্জরিত। এ থেকে পরিত্রাণ পেতে ব্যক্তি, সমাজ ও জাতীয় জীবনে সুস্থতা ও সমৃদ্ধি অর্জনে তাই
আমাদের শিষ্টাচারের চর্চা করা উচিত।
"
শিষ্টাচার,"ভূমিকা : শিষ্টাচার হলাে ভদ্র ব্যবহার; নম্র আচরণ। আদব-কায়দা মেনে চলা ও সৌজন্যবােধ বজায় রাখাই মূলত শিষ্টাচার । আমাদের কথাবার্তায়, কাজকর্মে, চলনে-বলনে, রীতিনীতিতে সর্বোপরি জীবনের প্রতিটি ক্ষেত্রে শিষ্টাচার বজায় রেখে চলতে হয়। শিষ্টাচার বা সুন্দর ব্যবহার হলাে মনের সৌন্দর্যের বাহ্যিক উপস্থাপনা। বস্তুত একজন সত্যিকারের মানুষের পরিচয় তার সুন্দর, সংযত ও বিনয়ী ব্যবহারে ফুটে ওঠে। প্রথম পরিচয়ে একজন মানুষের সৌজন্যবােধ বিচার করেই তার বুদ্ধির পরিমাপ, রুচির উঁচুতা, মনুষ্যত্বের গভীরতা এবং মনের সৌন্দর্য নির্ণয় করা হয় । শিষ্টাচার হলাে শান্ত বিনম্রভাবের প্রকাশ। একজন শিষ্টাচারীর ব্যবহারে তার চৌকশতার সার্থক প্রকাশ ঘটে। অহংকার মানুষের পতন ঘটায়, কিন্তু ম্ল-মধুর শিষ্টাচার মানুষের মাথায় সম্মানের মুকুট পরায় । নাট্যকার Oscar Wilde তার “The Importance of Being Earnest’ নাটকে বলেছেন—

Courtesy and politeness are the basic principle
which directs human life smoothly.

শিষ্টাচার : আভিধানিক অর্থে রুচিপূর্ণ ভদ্র ব্যবহারকে শিষ্টাচার বলে । শিষ্টাচার’ শব্দটির মধ্যেই এর সম্পূর্ণ তাৎপর্য লুক্কায়িত। শিষ্টাচার শব্দটিকে ভাঙলে যে দুটি অংশ পাওয়া যায় তা হলাে : শিষ্ট + আচার = শিষ্টাচার; এর অর্থ বিনীত, সংযত ও শশাভন আচার-ব্যবহার। অর্থাৎ, ভদ্রতা ও বিনম্র আচরণের যৌক্তিক মিলনের নামই শিষ্টাচার বা সৌজন্যতা। আত্মীয়-অনাত্মীয়, পরিচিত-অপরিচিত সকলের সঙ্গে প্রীতিপূর্ণ, রুচিসম্মত ব্যবহারই শিষ্টাচার । শিষ্টাচারে সকলেই মুগ্ধ হয় । শিষ্টাচার শুধু বাইরের মার্জিত ব্যবহারই নয়, এর সাথে মিশে আছে ভদ্রতার সামাজিক রীতি অনুসরণ এবং সুজনের মহৎ হৃদয়ের গভীর উষ্ণ স্পর্শ। আরও আছে নিবিড়ভাবে উৎসারিত অন্তর সৌন্দর্যের বিকশিত মহিমা। 

মানবজীবনে শিষ্টাচারের গুরুত্ব : দেহের সৌন্দর্য পােশাক-আশাক-অলংকারে, কিন্তু আত্মার সৌন্দর্য সৌজন্য-শিষ্টাচারে। মানুষ। যতদিন অরণ্যচারী ছিল, ততদিন শিষ্টাচার বা সৌজন্যবােধ প্রকাশের প্রয়ােজনবােধ করেনি। যখন থেকে মানুষ সমাজবদ্ধ হলাে, তখন থেকে শিষ্টাচার ও ভদ্রতাবােধের প্রয়ােজন অনুভূত হলাে। শিষ্টাচার কেবল আমাদের ব্যক্তিজীবনের সৌন্দর্যই নয়, আমাদের সমাজজীবনেরও গৌরবজনক প্রভাবমুকুট। শিষ্টাচারের গুণেই মানুষের সঙ্গে মানুষের যেকোনাে সম্পর্ক রাখা সম্ভবপর হয়। বড়াে ও বয়স্কদের সম্মান করা, সকলকে আচরণে তুষ্ট করা, ঔদ্ধত্যকে পরিহার করা এবং সবার সঙ্গে প্রীতিময় সম্পর্ক গড়ে তােলাই হলাে। মানবিক বৈশিষ্ট্য। মার্জিত রুচি ও সুন্দর মনের পরিচয় দিতে হলে কথাবার্তায় ও আচার-আচরণে আমাদের নম্র ও বিনয়ী হতে হবে। শিষ্টাচার ও সৌজন্য সামাজিক মানুষের এক দুর্লভ ঐশ্বর্য । যে সমাজ শিষ্টাচারকে যতটা সাদরে গ্রহণ করে সে সমাজ ততটা সভ্য । উন্নত জাতি তথা উন্নত সভ্যতা শিষ্টাচারেরই অবদানপুষ্ট । ফুল যেমন বাতাসে তার সুবাস ছড়ায় তেমনি মহৎ ব্যক্তির শিষ্টাচার প্রকাশ। পায় তার ব্যবহারে । সামাজিক সম্প্রীতি বজায় রাখতে শিষ্টাচার অনন্য ভূমিকা পালন করে। 

শিক্ষাজীবনে শিষ্টাচারের তাৎপর্য : ছাত্রজীবন মানবজীবনের সর্বোৎকৃষ্ট সময় এবং উজ্জ্বল ভবিষ্যৎ গড়ার প্রস্তুতিপর্ব বা ভিত্তি স্থাপনকাল। এরই ওপর নির্ভর করে একজন শিক্ষার্থীর ভবিষ্যৎ জীবনের সফলতা ও ব্যর্থতা। পরবর্তী জীবনের গতি-প্রকৃতি ছাত্রজীবনের চরিত্র-গঠন ও পরিকল্পনা অনুযায়ী নিয়ন্ত্রিত হয়। এ সময় শুধু পুথিগত শিক্ষা নয়, শিষ্টাচার ও সৌজন্য শিক্ষারও যথার্থ কাল । শিষ্টাচার ও সৌজন্যের ছোঁয়াতেই ছাত্র হয় বিনীত, ভদ্র ও সংযত । ছাত্রজীবনে যে গুরুজনদের শ্রদ্ধা করতে শিখল না, যার উদ্ধত ব্যবহারে শিক্ষক বিরক্ত, যার রূঢ় অমার্জিত আচরণে সহ-শিক্ষার্থীরা ক্ষুব্ধ-বেদনাহত, পরবর্তী কর্মজীবনে তার একই আচরণের পুনরাবৃত্তি ঘটে। তখন সমাজ ও দেশের জন্য সে হয় অশুভ শক্তি, অকল্যাণের মূর্ত প্রতীক। হতাশা, ব্যর্থতার তিল তিল দংশন-জ্বালায় সে নিজেকে নিঃশেষ করে । ছাত্রজীবনই মানুষের সুকুমারবৃত্তি লালনের শুভক্ষণ । আর শিষ্টাচার ও সৌজন্য হলাে তার মনুষ্যত্ব অর্জনের সোপান। এরই মধ্যে রয়েছে নিজেকে সুন্দর ও সার্থকতায় পরিপূর্ণ করে তােলার মহাশক্তি। ছাত্রজীবনে শিষ্টাচারের প্রকাশ ঘটে পােশাক-পরিচ্ছদে। তাই পােশাক-পরিচ্ছদে সুরুচির পরিচয় থাকতে হবে । শিষ্টাচার-সৌজন্য প্রকাশের জন্য ছাত্রদের কিছু হারাতে হয় না, কোনাে অর্থ ব্যয় করতে হয় না, এতে কায়িক শ্রমও দিতে হয় না। শুধু দরকার হয় অভ্যাস আর সুশিক্ষা। সে অভ্যাস নৈতিক শিক্ষার আদর্শে জীবন গঠনের পরিশীলিত অনুশীলন। যার ফলে মহৎ ও সমৃদ্ধ জীবন বিকাশের পথ প্রশস্ত হয়। বিনয়ী ভদ ছাত্র শুধু শিক্ষকের স্নেহই কেড়ে নেয় না, সে পায় শিক্ষকের আশীর্বাদ, পায় তার সাহায্য । আর সেজন্য মনীষীদের পথ অনসরণ করে শিক্ষার্থীদের মহৎ অঙ্গীকারে জীবনকে কুসুমের মতাে বিকশিত করে তুলতে হবে । এমন জীবনকসম বিকাশে শিষ্টাচার। পুষ্পদণ্ড ও সৌজন্য পাপড়ির ভূমিকা পালন করে। শিষ্টাচারহীন শিক্ষা সুশিক্ষা নয়, কেননা শিক্ষার চড়ান্ত ফল বা পরিণতি হলাে। সহনশীলতা- যা একমাত্র শিষ্টাচার চর্চার মাধ্যমেই আত্মস্থ করা সম্ভব ।

সামাজিক দৃষ্টিতে শিষ্টাচার : ক্রমাগত বিবর্তনের ধারায় জ্ঞান-বিজ্ঞানে চরম উৎকর্ষ সাধিত একুশ শতকে এসে আমরা একটু মানব। সভ্যতার দিকে ফিরে তাকাতে চাই। সভ্যতার দেনা-পাওনার হিসাবে করলে আমরা দেখতে পাই, সভ্যতা আমাদের উন্নত জীবন। ব্যবস্থার সাথে অমূল্য ধন শিষ্টাচার উপহার দিয়েছে এবং সভ্যতা টিকিয়ে রাখতে শিষ্টাচারই হলাে মানুষের শ্রেষ্ঠতম সম্পদ। কেবল এর জন্যই আমরা সুসভ্য মানুষ হিসেবে তথা সৃষ্টির শ্রেষ্ঠ জীব হিসেবে গর্ববােধ করতে পারি । সমীক্ষায় দেখা গেছে, যে সমাজ যত সভ্য, তার লােক-ব্যবহার তত মার্জিত, সদ্ভাবমূলক এবং সুরুচিব্যঞ্জক। কিন্তু সেই লােক-ব্যবহার কেবল রীতিনীতির মধ্যে সীমাবদ্ধ নয়। সামাজিক অনুষ্ঠানে সৌভ্রাতৃত্ব ও সৌষ্ঠব রক্ষার্থে কতকগুলাে নিয়ম অনুসরণ করতে হয় তাকে রীতি বলে । কিন্তু ভদ্রতা বা শিষ্টাচার রীতিমাত্র নয়; রীতি কেবল বাইরের অভ্যাস, তাতে অন্তরের স্পর্শ থাকে না। আর হৃদয়ানুভূতিহীন অভ্যাস ভণ্ডামির নামান্তর। শিষ্টাচার আত্মা থেকে উৎসারিত মাধুর্য, শােভন হৃদয়ের অকৃত্রিম সৌন্দর্য। সামাজিক দৃষ্টিকোণ থেকে শিষ্টাচারের গুরুত্ব ব্যাপক। দলবদ্ধ সমাজব্যবস্থায় রীতি বা সংস্কারের শৃঙ্খলে আমাদের জীবন যাপিত হলেও মৌলিক শিষ্টাচার আমাদের পালন করতেই হয়। আত্মীয়তার বন্ধন অটুট রাখতে সৌহার্দ ও সম্প্রীতির বলয় সৃষ্টিতে শিষ্টাচারের তাৎপর্য অপরিসীম। 

শিষ্টাচার অর্জনের উপায় : ইংরেজিতে একটি প্রবাদ আছে ‘Courtesy costs nothing but buys everything.' কিন্তু এই শিষ্টাচার কীভাবে অর্জন করা যায়? হ্যা, আশৈশব আত্মসংযম ও মার্জিত প্রকাশভঙ্গির অনুশীলনের দ্বারা শিষ্টাচার অর্জন করা সম্ভব। তারপরও আত্যন্তিক স্পষ্টবাদিতার সঙ্গে শিষ্টাচারের মৌলিক পার্থক্য রয়েছে । স্পষ্টবাদিতার দোহাই দিয়ে ইতরতা বা রূঢ়তার অস্ত্র-প্রয়ােগ সামাজিক শালীনতাবােধকে পীড়িত করে । তথাকথিত স্পষ্টবাদীর দল লােক-সমক্ষে নিজেদের অসাধারণরূপে জাহির করার ঘৃণ্য লােভ সংবরণ করতে না পেরে সামাজিক শিষ্টাচারকে পদদলিত করে অত্যন্ত রূঢ় কথা বলে ফেলে। অথচ সেই অপ্রিয় সত্য বাক্যটি রূঢ়-স্বরে না বলে মার্জিত ভঙ্গিতে প্রকাশ করতে পারলে আত্মিক সমুন্নতি প্রকাশ পায় । আর তার জন্য প্রয়ােজন শিষ্টাচার । শিষ্টাচারের গুণে মানুষের হৃদয়ে অতি সহজেই জায়গা করে নেওয়া যায় ।

শিষ্টাচার ও খােশামােদ-বৃত্তি : দ্ৰতা হলাে সব মানুষের প্রতি সমান দৃষ্টি, আর খােশামুদির দৃষ্টি কেবল নিজের প্রতি নিবদ্ধ। সৌজন্যবােধ নিজেকে অপেক্ষমাণ রেখে পরের সুবিধা আগে করে দিতে তৎপর; অন্যদিকে, খােশামােদ বা তৈল বৃত্তি বােঝে শুধু। নিজের সুবিধা। তৈলবাজের উদ্দেশ্যই থাকে আত্মসুখ ও আত্মসমৃদ্ধি। কিন্তু শিষ্টাচার বা সৌজন্যবােধ সৌষ্ঠবমণ্ডিত, সরল ও সুন্দর। তৈল-বৃত্তি সৌষ্ঠবহীন, কুটিল ও কুৎসিত। শিষ্টাচার বিশ্বমুখীনতায় উজ্জ্বল আর খােশামােদ-বৃত্তি আত্মমুখীনতায় অন্ধ । 

চক্ষুলজ্জা ও শিষ্টাচার : চক্ষুলজ্জা নামে একটি সামাজিক উপসর্গ শিষ্টাচারের বেনামিতে লােক-সমাজে প্রচলিত আছে। চক্ষুলজ্জার খাতিরে অসত্যকে সত্য বলে স্বীকার করা একটি গুরুতর সামাজিক ব্যাধি। শিষ্টাচারের সঙ্গে দৃঢ়তার মিশ্রণই এই ব্যাধির সঠিক চিকিৎসা। এদেশে অমায়িক এবং লােকপ্রিয় মানুষের খুবই অভাব। তাই আমাদের সমাজে এখনও শিষ্টাচার নামক স্বভাবটি যথার্থভাবে গড়ে ওঠেনি। তাছাড়া দারিদ্র্য, অশিক্ষা, স্বেচ্ছাচারিতা ও অপরিকল্পিত জীবন-যাপনের ফলে আমাদের সমাজব্যবস্থায় শিষ্টাচার বা সৌজন্যবােধের সংস্কৃতি খুব একটা প্রসারতা লাভ করেনি । শুনতে আপত্তিকর হলেও সত্য যে, শিষ্টাচার-সংস্কৃতি তৃণমূল পর্যায় পর্যন্ত ছড়িয়ে দিতে এবং তার সর্বজনীন সুফলতা অর্জন করতে বাঙালিকে আরও অনেক সাধনা করতে হবে। 

শিষ্টাচার ও রাষ্ট্র : পরিবার, সমাজ ও রাষ্ট্রের সর্বক্ষেত্রে শিষ্টাচারের গুরুত্ব অনস্বীকার্য। শিষ্টাচারের অভাবে মানুষে-মানুষে, জাতিতেজাতিতে বিরােধ ও দ্বন্দ্বযুদ্ধ লেগেই থাকে। সাম্প্রতিককালে দেশের অভ্যন্তরে রাজনীতিক দলগুলাের পারস্পরিক সাংঘর্ষিক সম্পর্ক শিষ্টাচার বর্জনের সবচেয়ে বড়াে প্রমাণ। শিষ্টাচার না থাকার ফলে রাজনীতিক সংস্কৃতি যেমন বিপর্যস্ত হয় তেমনি গণতন্ত্র হয় ভূলুণ্ঠিত। তাই জনসাধারণের আচার-ব্যবহারে যেমন শিষ্টতা বজায় রাখতে হবে তেমনি রাষ্ট্র পরিচালনায় এবং নেতৃত্ব প্রদানে মন্ত্রীএমপি-নেতা-নেত্রীদের যথার্থ শিষ্টতার পরিচয় দেওয়া অপরিহার্য । সমাজের প্রতিটি ক্ষেত্রে প্রতিটি মানুষ তার নিজ নিজ কর্মে শিষ্টতা বজায় রাখলে সমাজে সুশৃঙ্খল পরিবেশ বিরাজ করবে। সামাজিক সুসম্পর্ক প্রতিষ্ঠার ক্ষেত্রে শিষ্টাচারের কোনাে বিকল্প নেই। যে জাতি যত বেশি সভ্য, সে জাতি তত বেশি শিষ্টাচারী। শিক্ষা জাতির মেরুদণ্ড আর শিষ্টাচার জাতির সভ্যতার ভিত। 

শিষ্টাচার না থাকার কুফল : আজ সমাজের ও রাষ্ট্রের নানা ক্ষেত্রেই অশিষ্টাচার ও সৌজন্যহীনতার নিষ্ঠুর চিত্র পরিলক্ষিত হয় । দিন দিনই মানুষের উচ্ছঙ্খলতা বাড়ছে। বাড়ছে সীমাহীন ঔদ্ধত্য। আজকাল তাে বয়ােজ্যেষ্ঠদের সম্মান করার রীতি প্রায় উঠেই গেছে। অতি আধুনিকতার নামে এবং পাশ্চাত্য অনুকরণে গা ভাসিয়ে আমরা যেমন আমাদের শিক্ষা ও সংস্কৃতিকে ভুলতে বসেছি তেমনি ভুলেছি শিষ্টাচার-সৌজন্যবােধ। তাই তাে গুণীজনদের অবজ্ঞা করি আর নমস্যদের করি অশ্রদ্ধা। মানুষের ভিতরের সুকুমারবৃত্তিগুলাে কেমন যেন নেতিয়ে পড়ছে দিন দিন। প্রকট হয়ে উঠছে শুধু জনে জনে দ্বন্দ্ব আর সংঘাত। শিষ্টাচারের অভাবে সমাজ অন্তঃসারশূন্য ও জাতি বিবেকহীন হয়ে পড়ছে। চারদিকে আজ নিষ্ঠুর বিত্তবানের নির্লজ্জ ঔদ্ধত্য; সবলের সীমাহীন নির্মম অত্যাচার। আজকাল ভদতাই যেন ভীরুতার প্রকাশ; সৌজন্যই যেন দুর্বলতার পরিচয়; শিষ্টাচার প্রদর্শন করাই যেন অসহায়ত্বকে তুলে ধরা; নম্রভাব দেখালে মানুষ যেন তাকেই আজ মনে করে হাঁদা-বুদ্ধ! তাই জীবনানন্দ দাশ যথার্থই বলেছেন—
অদ্ভুত আঁধার এক এসেছে এ পৃথিবীতে আজ
যারা অন্ধ সবচেয়ে বেশি আজ চোখে দ্যাখে তারা
যাদের হৃদয়ে কোন প্রেম নেই– প্রীতি নেই
করুণার আলােড়ন নেই
পৃথিবী অচল আজ তাদের সুপরামর্শ ছাড়া ।

মানুষকে অপমান করতে পারলে, হেনস্তা করতে পারলেই যেন মানুষের পৈশাচিক তৃপ্তি । দুর্ব্যবহার, মিথ্যাচার, দুর্নীতি, লাম্পট্য এবং যাবতীয় বিবেকবর্জিত কু-কাজের কলুষতায় মানুষ আজ নিমজ্জিত। শিষ্টাচার ও সৌজন্যবােধের সৌন্দর্য হারিয়ে মানুষ আজ নিঃস্ব, হৃদয়হীন । অন্তরের প্রস্ফুটিত শতদল আজ ছিন্নভিন্ন । আদর্শ সমাজ ও রাষ্ট্র গঠনে শিষ্টাচারের বিকল্প কিছু নেই। 

উপসংহার : শিষ্টাচারের মাধ্যমে মানবিক সত্তার বিকাশ ঘটে বলে ঔদ্ধত্য আর উচ্ছঙ্খলতা এখানে পরাজিত হয় । দূর হয় কদর্য ও অশীলতা । শিষ্টাচারের গুণেই মানুষ হয়ে ওঠে সহজ-সরল, স্পষ্ট, সৎ ও মার্জিত । মােটকথা, দৈনন্দিন জীবনযাত্রায় সংসার চক্রের অনিবার্য ঘর্ষণে যে শ্বাসরােধকারী ধূম্রজাল উথিত হতে থাকে, শিষ্টাচারের স্নিগ্ধ শান্তি-বারি সিঞ্চনেই তা নিবারিত হতে পারে । শিষ্টাচার ধলি-মান পৃথিবীর রুক্ষতাকে কোমলতা দান করে প্রাত্যহিক জীবনযাত্রাকে শােভামণ্ডিত করে তােলে। শিষ্টাচার সভ্যতার। আতিক সম্পদ যুগ-যুগান্তরের চিপ্রকর্ষের অনবদ্য যােগফল। তাই সমাজ হতে শিষ্টাচারের দুর্ভিক্ষ দূর হােক এটাই আমাদের সনির্বন্ধ প্রার্থনা।
"
শ্রমের মর্যাদা,"ভূমিকাঃ “যে পরিশ্রম করে সে কখনও হতাশ হয় না; কারণ সমস্ত কিছুই পরিশ্রমের দ্বারা সম্পন্ন হয়।”- মিনান্ডার

একটি সফল ও সার্থক জীবনের পূর্বশর্ত হচ্ছে “পরিশ্রম “। শ্রম ব্যতীত সফলতাকে কখনোই নিজের ঝুলিতে আবদ্ধ করা সম্ভব নয়। আমাদের আজকের এই আধুনিক সভ্যতা বহু মানুষের বহু যুগের পরিশ্রমের ফল। সুন্দর, স্বচ্ছল, সফল জীবনের প্রধান সূত্র হচ্ছে সততার সাথে পরিশ্রম করা৷ কৃষক পরিশ্রম করে মাথার ঘাম পায়ে ফেলে ফসল ফলায় বলে আমাদের খাদ্যের মজুদ হয়। বিজ্ঞানীদের দিন-রাত পরিশ্রমের ফল আমাদের আজকের আধুনিক সভ্যতা। মূলকথা, সফলতা ও পরিশ্রম একসূত্রে গাঁথা।


শ্রমের প্রয়োজনীয়তাঃ কথায় আছে, যে ব্যক্তি সৃষ্টিকর্তার উপর বিশ্বাস রেখে সততাকে পুঁজি করে নিরলস পরিশ্রম করে যায় সফলতা তার জন্য সময়ের ব্যপার মাত্র৷ বাবুই পাখি নিরলস শ্রমের মাধ্যমে একটু একটু করে মজবুত বাসা বুনন করে। ফলে, হাজারো ঝড়ে তার বুনন করা বাসা টিকে থাকে। অন্যদিকে  চড়ুই পাখি পরিশ্রমী নয়৷ ফলে, অন্যের দালানে বোনা বাসা মুহুর্তের মধ্যেই ভেঙে পড়ে৷ জীবনকে যথাযথ মর্যাদায় প্রতিষ্ঠিত করতে হলে শ্রমের কোন বিকল্প নেই৷ তাই, মানবজীবনকে একটি সুন্দর রূপ দিতে হলে শ্রমের গুরুত্ব অপরিসীম।
পরিশ্রম সৌভাগ্যের প্রতিশ্রুতিঃ “আমি আমার অভিজ্ঞতা থেকে শিখেছি যে, আপনি যদি কোন কিছু অর্জনের জন্য কঠোর পরিশ্রম করেন এবং এতে আরও শক্তি, সময় ধারাবাহিকতা প্রয়োগ করেন তবে আপনি আরও ভাল ফলাফল পাবেন। এটি কর্ম থেকে আসে।”- লুই সি.কে


লুই সি.কে এর এই কথাটি আমাদের প্রত্যেকের জীবনে চরম সত্য৷ কথায় আছে, পরিশ্রম ব্যতীত রাজার ধনও একদিন ফুরিয়ে যায়। খেটে খাওয়া শ্রমিক থেকে উচ্চপদস্থ কর্মকর্তা সকলের জীবনের সৌভাগ্যের মূল চাবিকাঠি হচ্ছে পরিশ্রম। মানবজীবনের স্বার্থকতা যেমন কর্মের মধ্যে নিহিত তেমনি জাতীয় অগ্রগতি ও উন্নয়নও নির্ভর করে পরিশ্রমের উপর।

শ্রমের উপকারিতাঃ “গত কালকের থেকেও বেশি পরিশ্রম কর, কেননা তাই কেবল সাফল্য আনতে পারে।” – অ্যালেক্স এলি


এক সময়ের যুদ্ধ বিধ্বস্ত জাপান বর্তমানে উন্নত দেশগুলোর একটি। তাদের উত্তরণের মূলে রয়েছে পরিশ্রম। যে জাতি যত বেশি পরিশ্রমী সে জাতি ততটাই সফল। একটি জাতির উন্নয়নের জন্য কায়িক ও মানসিক উভয় প্রকার শ্রমেরই দরকার হয়। শ্রম কখনোই কাউকে খালি হাতে ফেরায় না। যে ব্যক্তি যত পরিশ্রমী হয় সফলতা ততই তার নিকটে অবস্থান করে। বরং, শ্রম বিমুখ জাতি ও ব্যক্তি সবসময় পিছিয়ে থাকে। কারণ, শ্রমে কখনো কারো সম্মানের হানি ঘটে না, এ সহজ সত্যটা তাদের বোধগম্য হয়না৷ শ্রমের মর্যাদা যে জাতি উপলব্ধি করতেছে তারাই পেরেছে ক্ষুধা, দারিদ্রতা জয় করে সামনে এগিয়ে যেতে।


শ্রমের সাথে সভ্যতার বিকাশের সম্পর্কঃ একসময় মানুষ বন-জঙ্গলে বসবাস করতো। পরে তারা নিজেদের সুরক্ষার জন্য গুহা খনন আরম্ভ করে। কাঁচা মাংস খাওয়া বাদ দিয়ে ধীরে ধীরে কৃষিকাজ আরম্ভ করে। শ্রমের মাধ্যমে ধীরে ধীরে সভ্যতা বিকাশের গল্প আরম্ভ হয়। শ্রম ব্যতীত কখনোই আমরা আজকের একুশ শতাব্দীর আধুনিক সভ্যতায় উপনীত হতে পারতাম না৷ নদীর বুকে দাঁড়িয়ে থাকা সেতু, বড় বড় দালানকোঠা, চারপাশের আধুনিক আলোকসজ্জা সব কিছুর পেছনে রয়েছে বহু বছরের অজস্র মানুষের দৈহিক ও মানসিক শ্রম।

শ্রমের প্রকারভেদঃ যেকোন কাজ সম্পন্ন করতে হলে সর্বপ্রথম দরকার শ্রমের৷ শ্রম ব্যতীত কখনোই কোন কাজে সফল হওয়া সম্ভব নয়। ক্ষেত্র বিশেষে শ্রমের ধরণে পার্থক্য পরিলক্ষিত হয়। শারীরিক শ্রম বা কায়িক শ্রম ও মানসিক শ্রম। মানুষ যখন কোন কাজ সম্পন্ন করতে শারীরিক শ্রম প্রয়োগ করে তখন তাকে বলা হয় শারীরিক শ্রম। যেমনঃ খেটে খাওয়া শ্রমিক, রিক্সা চালক, মৎস শ্রমিক এসকল পেশা মূলত শারীরিক শ্রম নির্ভর। আমরা যখন আমাদের মেধাশক্তিকে কাজে লাগিয়ে কোন কাজ সম্পন্ন করি তখন সেটিকে বলা হয় মানসিক শ্রম। যেমনঃ সাহিত্যিক, দার্শনিক, চিকিৎসক, বৈজ্ঞানিক, রাজনীতিবিদ, অর্থনীতিবিদ ও শিল্পীর পরিশ্রম মূলত মানসিক।


শ্রম ও কর্মক্ষেত্রঃ “পরিশ্রম তোমার চরিত্রকে পরিস্ফুটিত করে তোলে।” – স্যাম এউইং

কোন মানুষের চরিত্রের সুন্দর দিকসমূহ পরিস্ফুটিত হয় একমাত্র শ্রমের মাধ্যমে। কথায় আছে, “অলস মস্তিষ্ক শয়তানের কারখানা “। শ্রম ও সততাকে অবলম্বন করে যে কাজই করা হোক না কেন সে কাজই উত্তম। কারণ, কোন কাজই ছোট নয়। সুন্দর ব্যক্তিজীবন বা সুন্দর দেশ – উভয় ক্ষেত্রে সর্বপ্রথম যেটি দরকার হয় সেটি হচ্ছে শ্রম। সকল মানুষকেই জীবনযুদ্ধে জয়ী হতে হলে নিরলস পরিশ্রম করে যেতে হয় কারণ, “Life is not a bed of rose”. শ্রমের মর্যাদা তাই সকলকেই উপলব্ধি করতে হবে।


শ্রম ও সফলতাঃ সৃষ্টিকর্তার পরে যদি আর কিছু আমাদের ভাগ্য নিয়ন্ত্রণ করতে পারে সেটি হচ্ছে শ্রম। একমাত্র শ্রম দিয়ে মানুষ তার দুঃসময়কে কাটিয়ে সুসময়কে ফেরত আনতে পারে। শ্রম ব্যতীত সুসময়ের আশা করা অলিক স্বপ্ন দেখা ছাড়া আর কিছু নয়। যে ব্যক্তি তার মেধার উপর বিশ্বাস রেখে পরিশ্রম করে যায় সফলতা তার জন্য সময়ের ব্যপার মাত্র। যে দেশের জনগোষ্ঠী যত বেশি পরিশ্রমী সে দেশের অবস্থান ততই দৃঢ়। ব্যক্তিজীবন ও রাষ্ট্রজীবন উভয় ক্ষেত্রে সফলতা অর্জন করতে হলে শ্রমের কোন বিকল্প নেই। শ্রমের মর্যাদা সঠিকভাবে অনুধাবন করে গত তিন দশকে চায়না নিজেদের অর্থনৈতিকভাবে নিয়ে গেছে অন্য উচ্চতায়।

শ্রম ও মর্যাদাঃ “A man is not paid for having a head and hands, but for using them.” – Elbert Hubbard

সহজ ভাষায়, মর্যাদা মানে হচ্ছে কোন ব্যক্তি বা তার কাজের প্রতি সম্মান প্রদর্শন করা। আমাদের সমাজে এখানো কায়িক শ্রম তুচ্ছ বলে গণ্য হয়৷ কিন্তু, সমাজে খেটে খাওয়া শ্রমিকের অবদান সবচেয়ে বেশি৷ এই যে পাহাড় কেটে বানানো বড় বড় রাস্তা, দালানকোঠা, নদীর বুক চিরে গড়ে ওঠা সেতু- এসবই সম্ভব হয় শুধুমাত্র খেটে খাওয়া শ্রমিকদের জন্য। নয়তো এসব পরিকল্পনা শুধু বুদ্ধিজীবীদের নকশা আর কল্পনাতেই আবদ্ধ থাকতো। সুতরাং, আমাদের উচিত সকল পেশার মানুষদের প্রতি যথাযথ সম্মান প্রদর্শন।

মে দিবসের সূচনাঃ আমাদের দেশের শ্রমিকদের মাঝেমধ্যেই নিজেদের প্রাপ্য আদায়ের জন্য রাজপথে আন্দোলনে নামতে হয়৷ উন্নত দেশসমূহে এখন এই চিত্র দেখা না গেলেও অতীতের ইতিহাস ছিল তিক্ত৷ সে সময় পশ্চিমা দেশগুলোতেও শ্রমিকদের তাদের ন্যায্য অধিকার আদায়ের জন্য মাঠে নামতে হতো। কারণ, শ্রমিকদের উপর সে সময়টাতে নানাভাবে নিপিড়ন চালানো হতো৷ ১৮৮৫ সালের মে মাসে আমেরিকা-যুক্তরাষ্ট্রের শিকাগো শহরে শ্রমিকেরা তাদের ন্যায্য দাবি আদায়ের জন্য পথে নামে। তাদের আন্দোলন রোধ করার জন্য পুলিশ নির্বিচারে গুলিবর্ষণ করলে প্রাণ হারাতে হয় অনেক নিরীহ শ্রমিককে। আর ঐ দিন থেকে প্রতি বছর ১ মে বিশ্ব মে দিবস পালন করা হয়।

মানসিক বিকাশ ও শ্রমের গুরুত্বঃ “ঘুম বাদ দিয়ে কাজে যাও। মরার পরে ঘুমানোর যথেষ্ট সময় পাবে।” -মাইকেল ব্যাসে জনসন।

কথায় আছে “অলস মস্তিষ্ক শয়তানের কারখানা “। একটু লক্ষ্য করলে দেখা যায় আমরা যখন কাজ বাদ দিয়ে অকারণে সময় নষ্ট করি তখন হাজারো অকাজের চিন্তা আমাদের মস্তিষ্ককে গ্রাস করে নেয়। আমাদের মধ্যে এমন অনেকে রয়েছে যারা কোন কাজ শুরুর আগে ঘন্টাখানেক সময় নষ্ট করে শুধু কাজটি কিভাবে শুরু করা হবে সে চিন্তা করে৷ অথচ, যে সময়টা অযথা চিন্তায় নষ্ট করা হচ্ছে সে সময় কাজ শুরু করলে কাজের অনেকাংশ সমাপ্ত হয়ে যায়। একটা শিশুকে আপনি যখন অনেক খেলনা নিয়ে খেলতে দেবেন তখন সে তার মতো করে খেলায় ব্যস্ত থাকবে। আর খেলনা ছাড়া সে দেখবেন একদিকে ওদিক ছুটে বেড়াচ্ছে। এখানে ছুটে বেড়ানো হতে পারে কায়িক শ্রমের উদাহরণ আর খেলনা নিয়ে ব্যস্ত থাকা মানসিক শ্রম। সুতরাং, শিশু থেকে বয়স্ক সকলেরই মানসিক বিকাশ বা নিজেদের নেতিবাচক চিন্তা থেকে দূরে সরিয়ে রাখার জন্য শ্রমের গুরুত্ব রয়েছে।

ছাত্রজীবন ও শ্রমের গুরুত্বঃ “প্রতিভা বলে কিছুই নেই, সাধনা কর; সিদ্ধি লাভ হবেই।”- সমাজবিজ্ঞানী পার্সো।

আমাদের মধ্যে কেউ তীক্ষ্ণ মেধার অধিকারী আবার কেউ স্বল্প। এমন অনেক ছাত্র রয়েছে যারা প্রচুর মেধাবী হওয়ার সত্ত্বেও সে মেধাকে কোন কাজে লাগাতে পারেনা। এর একটাই কারণ- শ্রমের অভাব। আবার এমন অনেক ছাত্র রয়েছে যারা হয়তো তুলনামূলকভাবে কম মেধার অধিকারী কিন্তু শ্রমের মাধ্যমে তারা ঠিক তাদের লক্ষ্যে পৌঁছে যায়। কোন ছাত্র যত তার পড়াশোনাতে শ্রম দেবে ততই তার মেধা বিকশিত হবে৷ ছাত্র জীবনে শ্রমের মর্যাদা যারা বুঝতে পারে না, পুরো জীবনটাই তাদের হতাশার অন্ধকারে কাটিয়ে দিতে হয়।

রাষ্ট্রজীবন ও শ্রমের গুরুত্বঃ শ্রমের মাধ্যমে কোন পিছিয়ে পড়া জাতিও যে নিজেদের শক্ত অবস্থান তৈরি করতে পারে তার উৎকৃষ্ট উদাহরণ হচ্ছে চীন ও জাপান। চীনে একসময় কর্মসংস্থানের অভাবে শিক্ষাপ্রতিষ্ঠান বন্ধ হয়ে গিয়েছিল। তারপর তারা উত্তরণের হাতিয়ার হিসেবে বেছে নিয়েছিল কারিগরি শিক্ষাকে। আর, বর্তমানে অনেক দেশের অর্থনীতি চীনের উপর নির্ভরশীল। যুদ্ধ বিধ্বস্ত জাপান বর্তমানে অর্থনৈতিকভাবে শক্তিশালী দেশগুলোর একটি। এটি সম্ভব হয়েছে শুধুমাত্র পরিশ্রমের কারণে। জাতীয় জীবনে উন্নয়ন আনায়নের ক্ষেত্রে শ্রমের কোন বিকল্প নেই।

ধর্মীয় দৃষ্টিকোণ ও শ্রমের মর্যাদাঃ ‘তোমরা কেউ দড়ি নিয়ে পাহাড়ের দিকে চলে যাবে, লাকড়ি জমা করে পিঠে বোঝা বয়ে এনে তা বিক্রি করবে এবং এমনিভাবে আল্লাহ তার প্রয়োজন মিটিয়ে দেবেন, দ্বারে দ্বারে ভিক্ষার জন্য ঘুরে করুণা ও লাঞ্ছনা পাওয়ার চেয়ে এটা অনেক ভালো।’ (বুখারী)

সকল ধর্মেই শ্রমের মর্যাদা নিয়ে কথা বলা হয়েছে। সব ধর্মেই বলা হয়েছে কোন কাজই ছোট নয়৷ যে কাজ সততার সাথে করা হয় সে কাজ কখনোই ছোট হয়না। অলস ব্যক্তি কখনোই সৃষ্টিকর্তার প্রিয় হতে পারেনা৷ সততার সাথে যে ব্যক্তি সৃষ্টিকর্তার উপর বিশ্বাস রেখে পরিশ্রম করে যায় একদিন সে সফল হবেই।

“দূর্বল কেবল ভাগ্যকে দোষারোপ করে আর বীর ভাগ্যকে জয় করে”- শ্রীকৃষ্ণ

শ্রমশীল ব্যক্তির উদাহরণ: “লোকে আমাকে প্রতিভাবান বলে, কিন্তু আমি পরিশ্রম ছাড়া কিছুই জানি না।”- দার্শনিক ডাল্টন

ঈশ্বরচন্দ্র বিদ্যাসাগর ল্যাম্প পোস্টের আলোতে নিজে পড়াশোনা করতেন। শ্রমের এর চেয়ে বড় উদাহরণ আর কি হতে পারে। বিজ্ঞানী টমাস আলভা এডিসনের কথা মনে আছে তো? যিনি এক হাজার বারের চেষ্টায় বৈদ্যুতিক বাতি আবিষ্কার করতে পেরেছেন। যুগে যুগে যে সকল ব্যক্তিরা অমর হয়ে আছেন তাদের সফলতার মূলে রয়েহে শ্রম৷ নিউটন, জর্জ ওয়াশিংটন, আব্রাহাম লিংকন, আইনস্টাইন, ইসলাম ধর্মের প্রবর্তক মহানবী হযরত মুহম্মদ (স.) প্রত্যেকে ছিলের প্রচুর পরিশ্রমী। নিজের অক্লান্ত পরিশ্রম ব্যাখ্যা করতে গিয়ে নিউটন বলেছিলেন –

“আমার আবিষ্কারের কারণ প্রতিভা নয়, বহু বছরের চিন্তাশীলতা ও পরিশ্রমের ফলে দূরূহ তত্ত্বগুলোর রহস্য আমি ধরতে পেরেছি।”

শ্রমবিমুখতার পরিণামঃ পিঁপড়া আর ঘাসফড়িংয়ের গল্পটি মনে আছে তো? পিঁপড়া ভবিষ্যতের কথা চিন্তা করে খাদ্য মজুদ করে রেখেছিল আর ঘাসফড়িং খাদ্য আছে দেখে হেসেখেলে দিন কাটাচ্ছিল৷ ফলে, শীতকালে খাদ্যের অভাবে ঘাসফড়িং মারা গিয়েছিল। বাস্তবেও পিঁপড়া পরিশ্রমী প্রাণী। কারণ, একটি পিঁপড়া তার শরীরের চেয়ে ৪০ গুণ বেশি ওজনের বস্তু বহন করতে পারে। শ্রমবিমুখ ব্যক্তি সাময়িক সুখের লোভে ভবিষ্যতের কথা ভুলে যায়। তারা ভুলে যায় যে শ্রম সাময়িক কষ্টের হলেও এর ফল মিষ্টি। শ্রমবিমুখ ব্যক্তি পরিবার ও দেশের জন্য অনেকটা বোঝাস্বরূপ।

বাংলাদেশ ও শ্রমের ক্ষেত্রে লিঙ্গবৈষম্যঃ বিশ্বে যা কিছু মহান সৃষ্টি চির কল্যাণকর/ অর্ধেক তার করিয়াছে নারী, অর্ধেক তার নর। কাজী নজরুল ইসলামের এই কথাটি আমাদের দেশে এখনো বইয়ের পাতাতেই সীমাবদ্ধ রয়েছে। এদেশে অর্থনীতিতে নারীদের প্রতিভা থাকার সত্ত্বেও সামাজিক কারণে তারা অংশগ্রহণের সুযোগ পায়না। অনেকেই মনে মনে এই ধারণা পুষে রাখে যে নারী মানেই তার দক্ষতা শুধু রান্নাঘর অবধি সীমাবদ্ধ। অথচ, পোশাকশিল্পের আয়ের সিংহভাগ আসে নারীদের হাত ধরে। কিন্তু, তাও তারা শ্রমের যথাযথ মর্যাদা পায়না। যতদিন নারীদের শ্রমের যথাযথ মূল্যায়ন করা হবেনা ততদিন দেশ কাঙ্খিত গতিতে এগিয়ে যেতে পারবেনা৷

উপসংহারঃ  “A hard-working street cleaner is a better man than a lazy scholar”.- Einstein

একটি জাতির মূল কারিগর সে দেশের শ্রমজীবী মানুষ। প্রত্যেক মানুষ তার নিজ পেশার দায়িত্ব শ্রমের সাথে পালন করা মানে দেশ গঠনে সহায়তা করা। ব্যক্তিজীবন হোক বা রাষ্ট্রজীবন উভয় ক্ষেত্রে শ্রমের গুরুত্ব অপরিসীম। যে জাতি শ্রমের মর্যাদা দিতে জানে তাদের সাফল্যের দুয়ার উন্মোচিত হবেই হবে। শ্রম ব্যতিরেকে উন্নয়নের চিন্তা অনেকটা শুকনো কাঠে জল ঢালার মতো। সুতরাং, মানবজীবনে উন্নয়নের মূল সোপান হচ্ছে শ্রম৷"
শ্রমের মর্যাদা,"সূচনা
মানবজীবনের এক অলৌকিক বিষয় হলাে শ্রম । এ শ্রমের শক্তিতেই মানুষ যুগযুগ ধরে গড়ে তুলেছে মানবসভ্যতা। আদিম যুগে পাথরের নুড়ি দিয়ে শ্রমের সাহায্যে মানুষ তৈরি করেছিল প্রথম হাতিয়ার। তারপর সুদীর্ঘকাল ধরে মানুষ তিল তিল শ্রমে গড়ে তুলেছে সভ্যতার বিরাট সৌধ। শ্রমের কল্যাণেই মানুষ পশুজগৎ থেকে নিজেকে করেছে পৃথক। মানুষ যে আধুনিক যন্ত্র চালায়, সূক্ষ্ম ছবি আঁকে, কিংবা অপরূপ সুরের ঝংকার তােলে তার মূলে রয়েছে শ্রমের অবদান। বিশ্বসভ্যতার প্রতিটি সৃষ্টির মূলে রয়েছে শ্রম মানুষের অক্লান্ত শ্রম।  শ্রমের কথা বলতে গিয়ে আলবার্ট আইনস্টাইন বলেছে-
A hard working street-cleaner is a better man than a lazy scholar.

অর্থাৎ একজন পরিশ্রমী রাস্তার ক্লিনার অলস পণ্ডিতের চেয়ে ভাল। 

ঐতিহাসিক পটভূমি
শ্রমের মাধ্যমে গড়ে উঠেছে হাজারাে মানবসভ্যতা। কিন্তু শ্রমের প্রতি মনােভাব সবসময় একরকম ছিল না। আদিম সমাজে যৌথশ্রমের মূল্য ছিল। কিন্তু সমাজে শ্রেণিবিভেদ দেখা দিলে শ্রম মর্যাদা হারাতে থাকে। প্রাচীন রােম ও মিশরে শ্রমজীবীদের সামাজিক মর্যাদা ছিল না। তাদের গণ্য করা হতাে ক্রীতদাস হিসেবে। সামন্তযুগে কৃষকরাই শ্রমজীবীর সূচনা পালন করেছে। তারাও ছিল মর্যাদাহীন, শােষিত ও বঞ্চিত। শিল্পবিপ্লবের পর পুঁজিবাদী দুনিয়ার শ্রমিকরা শােষিত হলেও তারা গণতান্ত্রিক অধিকার লাভ করে। রুশবিপ্লবের পর শ্রমিকশ্রেণির নেতৃত্বে সমাজতন্ত্রের প্রতিষ্ঠা হলে শ্রমিকরা মর্যাদা পায় সবচেয়ে বেশি।

শ্রমের মহিমা
সমৃদ্ধির উৎস হলাে শ্রম । তবে তা মানুষকে দেয় সৃজন ও নির্মাণের আনন্দ। মানুষ যে প্রতিভা নিয়ে জন্মায় তার বিকাশের জন্যও দরকার শ্রম। পরিশ্রমের মাধ্যমেই মানুষ গড়ে তােলে নিজের ভাগ্যকে। পৃথিবীতে যা কিছু মহান সৃষ্টি তা মূলত শ্রমেরই অবদান। জন্ম থেকে শুরু করে মৃত্যু পর্যন্ত এই পৃথিবীর সব কাজ- খাদ্য, বস্ত্র, বাসস্থান, শিক্ষা, চিকিৎস- যা কিছু দৃশ্যমান সবই অর্জিত হয়েছে শ্রমের দ্বারা। পবিত্র কুরআনে ঘোষিত হয়েছে, “লাইসা লিল ইন্সানে ইল্লা মা সাত্তা।” অর্থাৎ, মানুষের জন্যে শ্রম ব্যতিরেকে কিছুই নেই।

শ্রমের প্রকারভেদ
ধরভেদে শ্রমকে দুটি শ্রেণীতে ভাগ করা যায়। সেগুলো হলো –

(ক) দৈহিক বা কায়িক  শ্ৰম
দৈহিক বা কায়িক শ্রম বলতে বুঝায় যে কাজ শারীরিক শক্তির মাধ্যমে করা হয়ে থাকে। মহান আল্লাহ আমাদের হাত পা দিয়েছেন শারীরিক শ্রমের জন্যে। মানবসভ্যতার ইতিহাসে দেখা যায়, সেই আদিকাল থেকে মানুষ কায়িক শ্রম করে তাদের সভ্যতার বিকাশ ঘটিয়েছেন। আমাদের চারপাশে তাকালে দেখা মেলে কায়িক  শ্রমের নানা ধরণ।  যেমনঃ মজুর-চাষি-কুলি ইত্যাদি।

 (খ) মানসিক শ্ৰম
 মানসিক শ্ৰম বলতে বুঝায় নিজের মস্তিস্ক খাটিয়ে বা চিন্তা-চেতনা দিয়ে যে কাজ করা হয়।  বর্তমান যে আধুনিক সভ্যতার উৎকর্ষ দেখা যায় তার মূল সূত্রপাত হলো এই মানসিক শ্রম। প্রকৃতপক্ষে  মানসিক শ্রমে দৈহিক শক্তির দরকার না পড়লেও তা সম্পাদনে দৈহিক শ্রমের প্রয়োজন পরে।

শ্রমের তাৎপর্য বা গুরুত্ব
আমাদের জীবনে শ্রমের বিকল্প নেই। এটি নিত্যদিনকার একটি অপরিহার্য উপাদান। অজস্র মানুষের দেখা অদেখা শ্রমের সমাহারের ওপর নির্ভরশীল আমাদের সবার জীবন ও কর্ম। কোথায় বলে “অলস মস্তিস্ক শয়তানের কারখানা”।  শ্রমহীন মানুষ শ্রমবিমুখ হয়ে পড়ে। ইংরেজিতে একটি প্রবাদ আছে “Man is the maker of his fate and God also helps those who help themselves.” অর্থাৎ, মানুষ নিজেই নিজের ভাগ্যের নির্মাতা, আর যে নিজেকে সাহায্য করে আল্লাহ তাকে সাহায্য করেন। সুতরাং মানুষের ভাগ্য নির্মাণের জন্যে প্রয়োজন অক্লান্ত শ্রমের। শ্রমই সাফল্যের চাবিকাঠি। পরিশ্রমই মানুষের যথার্থ শাণিত হাতিয়ার। আদি অন্ধকার যুগ থেকে একবিংশ শতাব্দির নগরসভ্যাতার বিষ্ময়কর চোখ ধাদানো দৃশ্যমান অগ্রগতিতে শ্রমের অবদান কোনো অংশে কম নয়। শ্রমের গুরুত্ব বলতে গিয়ে Robert Louis Stevenson বলেছেন – 

If a man loves the labour of his trade, apart from any question of success or fame, the gods have called him.
 

মানুষের জীবন একদিন শেষ হবে কিন্তু তার শ্রমের মূল্যায়ন আজীবন অক্ষুন্ন থাকবে। সুরতাং জীবনে অমর হতে চাইলে শ্রমের কোনো বিকল্প নেই। শ্রমই শক্তি শ্রমই জাতীয় জীবনের মূল উৎস।

ছাত্র জীবনে শ্রমের গুরুত্ব
ছাত্রনং অধ্যয়নং তপঃ একজ ছাত্রের মূল লক্ষ্য হওয়া উচিত অধ্যায়ন করা। জীবনকে সুন্দর করে গড়ে তুলতে হলে ছাত্রজীবন থেকেই শ্রম দিতে হবে আর সেই শ্রম হবে  অধ্যায়ন করা। অধ্যায়নে শ্রম না দিলে পরবর্তীতে একজন ছাত্র শ্রমের গুরুত্বকে অবলোকন করতে পারবে না। ফলশ্রূতিতে সে হয়ে পর্বে শ্রমবিমুখ। যে অলস ও শ্রমবিমুখ তার জীবনে নেমে আসে অসুন্দরের অভিশাপ। নানা ব্যর্থতার গ্লানিতে সে-জীবন পদে পদে অনাদৃত, লাঞ্ছিত। তার জীবনের স্বাভাবিক অগ্রগতি রুদ্ধ হয়।

আমাদের দেশে শ্রমের মর্যাদা
মানবসভ্যতার ইতিহাসে দেখা যায়, পরজীবী শ্রেণি সৃষ্টির মাধ্যমে শ্রমের ক্ষেত্রে সৃষ্টি হয় সামাজিক অসাম্য। মজুর-চাষি-কুলি, যারা কায়িক শ্রম করে তাদের অবস্থান হয় সমাজের নিচের তলায়। অন্নহীন, বস্ত্রহীন, শিক্ষাহীন মানবেতর জীবন হয় তাদের নিত্যসঙ্গী। অন্যদিকে পরজীবী শ্রেণি ডুবে থাকে বিলাসিতায়। সমাজে শ্রমজীবী মানুষের নিদারুণ দুরবস্থাই মানুষের মনে শ্রমবিমুখতার জন্ম দিয়েছে। কায়িক শ্রমের প্রতি সৃষ্টি হয়েছে একধরনের অবজ্ঞা ও ঘৃণার মনােভাব। এর ফল কল্যাণকর হতে পারে না।

শ্রমবৈষম্য নিরসনের উপায়
শ্রমবৈষম্য নিরসনের প্রধান উপায় হলো নিজেদের বিবেকবোধ জাগ্রত করা প্রত্যেক মানুষই নিজ নিজ যােগ্যতা ও শক্তি অনুসারে সমাজের সেবা করছে। কোনােটা দৈহিক শ্রম, কোনােটা মানসিক শ্রম। এজন্য কোনাে প্রকার শ্রমকেই অবহেলা করা বা ছােট করে দেখার অবকাশ নেই।

দৈহিক ও মানসিক দু ধরনের শ্রমের অদৃশ্য যােগসূত্রে বাধা। এ কথা স্বীকার না করে আমাদের উপায় নেই যে, মজুর এবং ম্যানেজার, কৃষক এবং কৃষি অফিসার, কুলি এবং কেরানি, শিক্ষক এবং শিল্পী- কারাে কাজই সমাজে উপেক্ষার নয়। প্রত্যেকে যথাযথভাবে দায়িত্ব ও কর্তব্য পালন করলেই সমাজের অগ্রগতি সাধিত হয়। একথা মনে রেখে রেখে সবাইকে তার প্রাপ্য সম্মান দিতে হবে।

ইসলামে শ্রমের মর্যাদা
ইসলামে শ্রমের মর্যাদা অনেক। একমাত্র ইসলামই শিখিয়েছে শ্রীমিকের মর্যাদা কি হাওয়া উচিত। আমাদের প্রিয় নবী হযরত  মুহাম্মদ (সঃ) বলেছেন –

শ্রমিকের গায়ের ঘাম শুকিয়ে যাওয়ার আগেই তার পাওনা পরিশোধ কর
ইসলাম শ্রমিকদের দিয়েছে সম্মান এবং জান্নাতের সুসংবাদ। ইসলাম ব্যবসাকে করেছে হালাল আর সুদকে করেছে হারাম। কেয়ামতের দিন সৎ ব্যবসায়ী শহীদদের সাথে থাকবে।হযরত  মুহাম্মদ (সঃ) ছিলেন কঠোর পরিশ্রমী। মক্কা বিজয় হয়েছে এই কঠোর শ্রমের মাধ্যমে। শ্রমের মধ্যে কোনো লজ্জা নেই লজ্জা অলসতায়।

শ্রমের দৃষ্টান্ত
বিশ্বে  যারা চিরবরেণ্য ও স্মরণীয় তারা ছিলেন শ্রমের এক মূর্ত প্রতীক। নিরলস পরিশ্রমের দরুন তাদের নাম আজও  সোনার অক্ষরে লিখা আছে ইতিহাসের পাতায়। শিল্প, বিজ্ঞান, শিক্ষা-সাহিত্য, অর্থনৈতিক, চিকিৎসা, ব্যবসা-বাণিজ্য প্রতিটি ক্ষেতে উৎকর্ষ সাধনরে মূল শক্তি হিসেবে কাজ করেছে এই শ্রম। শ্রমের দৃষ্টান্ত মূর্ত প্রতীক আমাদের প্রিয় নবী হযরত মুহাম্মদ (সঃ) ছিলেন কঠোর পরিশ্রমী। ইসলামকে প্রতিষ্ঠা করার জন্যে ছুঁটে চলেছিলেন মক্কা থেকে মদিনায়, হের গুহায়। রক্ত ঝরিয়েছেন তায়েফের ময়দানে। বহু ত্যাগ তিতিক্ষার পর ইসলামকে প্রতিষ্টা করে গেছেন। এছাড়াও জর্জ ওয়াশিংটন, আব্রাহাম লিঙ্কন, বৈজ্ঞানিক আইনস্টাইন প্রমুখ ব্যক্তিবর্গ শ্রমের উজ্জ্বল দৃষ্টান্ত।

শ্রমবিমুখতা
শ্রমের বিপরীত নাম হল শ্রমবিমুখতা বা আলস্য।  অলস মস্তিস্ক যেমন শয়তানের কারখানা তেমনি এটি এক ভয়ানক ব্যাধিও বটে। শ্রমবিমুখতা মানুষ জীবনে উন্নতি সাধিত করতে পারে না বরং তাদেরকে অন্যের উপর নির্ভর করে থাকতে হয়। শ্রমবিমুখতায় কোনো আনন্দ নেই, আছে লজ্জা। ব্যর্থতাই শ্রমবিমুখতার চূড়ান্ত ফলাফল। পানিহীন একটি চারা গাছ যেমন ধীরে ধীরে নিষ্প্রাণ হয়ে পরে ঠিক তেমনি অলস শরীর ধীরে ধীরে হারিয়ে ফেলে কর্মচঞ্চলটা।বাংলায় একটি প্রবাদ আছে-

পরিশ্রমে ধন আনে, পুণ্যে আনে সুখ।  আলস্যে দারিদ্রতা আনে, পাপে আনে দুঃখ।
আসলেই পরিশ্রম মানুষকে সুখ আর ধন এনে দেয়। তবে পরিশ্রম করার জন্য দরকার কাজের প্রতি আগ্রহ। আনন্দ থাকলেই মানুষ কাজে আগ্রহী হয়। আনন্দ না থাকলে কাজে মন বসে না। দিনদিন একঘেয়েমি চলে আসে।

উপসংহার
বহুকাল পরে বর্তমান পৃথিবীতে শ্রমজীবী মানুষের সামনে এক নবযুগ আসে। মেহনতি মানুষের মর্যাদা দিতে বাধ্য হয় সমাজের ওপরতলার মানুষ। সােভিয়েত ইউনিয়নে, চীনে, ভিয়েতনামে এবং আরও অনেক দেশের রাষ্ট্রক্ষমতায় মেহনতি মানুষ পালন করে গুরুত্বপূর্ণ সূচনা। বিজ্ঞানের কল্যাণে বৃত্তিমূলক ও কারিগরি শিক্ষার প্রেক্ষাপটে সমাজে শ্রমের গুরুত্ব এখন অনেক স্বীকৃত। শ্রমশক্তিই যে সমাজ-সভ্যতার নির্মাণ ও সাফল্যের চাবিকাঠি, বিশ্ব আজ তা গভীরভাবে উপলব্ধি করতে পেরেছে। উন্নত দেশগুলােতে শ্রমজীবী মানুষের বহু অধিকার ও মর্যাদা ক্রমেই স্বীকৃতি লাভ করছে। আমরাও যদি সবার শ্রমকেই সমান মর্যাদা দিই তবে দেশ ও জাতি দ্রুত অগ্রগতির পথে এগিয়ে যাবে, যথার্থ কল্যাণ সাধিত হবে। আদি যুগে মানুষ যখন পাহাড়ের গুহায় বাস করত তখন গুহা তৈরিতে যে হাতুড়-বাটাল ব্যবহৃত হত সেটা এখনও নির্মাণ শিল্পের অন্যতম হাতিয়ার হিসেবে বিবেচিত।

সুতরাং শ্রমের সুফল যুগযুগ ধরে পৃথিবীতে বহমান থাকবে। তাই কবির ভাষায় বলতে চাই-

যদি দরিদ্রতা থেকে পেতে  চাও, চিরতরে নিস্তার … তবে শ্রমানন্দে উঠো মেতে তোমার হাতকে কর হাতিয়ার ।"
শ্রমের মর্যাদা,"ভূমিকা:
“কোন কাজ ধরে যে উত্তম সেই জন
হউক সহস্র বিঘ্ন ছাড়ে না কখন”
-ড. মুহম্মদ শহীদুল্লাহ
পৃথিবীর সব জিনিস মানুষের শ্রমলব্ধ। পৃথিবীতে বেঁচে থাকতে হলে কঠোর পরিশ্রম করেই বেঁচে থাকতে হয়। আমাদের জীবনে উন্নতি করতে হলে, জীবন-যাত্রার মান বাড়াতে হলে, জীবনকে সুখী করতে হলে পরিশ্রমের বিকল্প নেই। জীবনে অর্থ, বিদ্যা, যশ, প্রতিপত্তি অর্জন করতে হলে তার জন্য পরিশ্রম করতে হয়। কর্মসাধনার মাধ্যমেই জীবনে সফলতার স্বর্ণ দুয়ারে পৌঁছানো সম্ভব। তাই শ্রমেই সফলতা, শ্রমেই সুখ, শ্রমই জীবন।
শ্রম কী এবং শ্রমের ধরণ:মানুষ কোনো কাজ সম্পন্ন করতে যে শারীরিক বা মানসিক শক্তি দিয়ে থাকে তাকে শ্রম বলে। শ্রম সাধারণত দু’ধরণের । যথা ঃ মানসিক শ্রম ও শারীরিক শ্রম। পৃথিবীতে জীবন-যাপন করতে হলে সব মানুষকেই কম-বেশি শারীরিক ও মানসিক শ্রম করতে হয়। প্রত্যেক মানুষই তাদের নিজ নিজ কর্মক্ষেত্রে শারীরিক ও মানসিক শ্রম দিয়ে থাকে।
মানসিক শ্রম: মস্তিষ্ককে কাজে লাগিয়ে মানুষ তার মেধা মনন দিয়ে যে শ্রম দেয় তাই মানসিক শ্রম। মানুষের জীবনে মানসিক শ্রম অত্যন্ত গুরুত্বপূর্ণ। মানসিক শ্রম ব্যতীত মানুষের মানসিক বিকাশ সম্ভব নয়। কথায় বলে- “অলস মস্তিষ্ক শয়তানের কারখানা’ শ্রমবিমুখ ব্যক্তির মনে কখনও ভালো চিন্তার উদয় হয় না। পক্ষান্তরে পরিশ্রমী ব্যক্তির মন সব সময় সতেজ হয়ে থাকে। বৈজ্ঞানিক, সাহিত্যিক, দার্শনিক, চিকিৎসক, রাজনীতিবিদ, অর্থনীতিবিদ ও শিল্পীর পরিশ্রম মূলত মানসিক।
শারীরিক বা কায়িক শ্রম: মানুষ তার শারিরীক শক্তি দিয়ে কোনো কাজে যে শ্রম দেয় তাই শারীরিক শ্রম। জীবনে বেঁচে থাকার জন্য মানসিক ও শরীরিক দুই প্রকার শ্রমকেই সমান গুরুত্ব দিতে হবে। মানসিক শ্রম মূলত কাজের প্রেরণা যোগায় আর শারীরিক শ্রম তা সমাধান করতে সাহায্য করে। সৃষ্টিকর্তা আমাদের শরীরিক কাজকর্ম করার জন্য বিভিন্ন অঙ্গ-প্রতঙ্গ দান করেছেন। এ সব ব্যবহার করে যে শ্রম দেয়া হয় তাই শারিরীক শ্রম।
শ্রমের ক্ষেত্র: ""Man is the architect of this fortune"" অর্থাৎ “মানুষ নিজেই নিজের ভাগ্যনিয়ন্ত্রা”। এ কর্মমুখর জীবনে মানুষকে নিরন্তর কোনো না কোনো প্রতিকূল পরিবেশে বসবাস করতে হয়। ""Life isnot a bed of rose"" জীবন পুষ্প-শয্যা নয়। মানুষকে এ প্রতিকূল পরিবেশে টিকে থাকতে হলে একমাত্র শ্রমের সাহায্যেই টিকে থাকতে হবে। তাই বলা যেতে পারে মানবজীবন মাত্রই শ্রমের কর্মশালা আর পৃথিবী হলো কর্মক্ষেত্র।
শ্রমের আবশ্যকতা: শ্রমই মানুষকে বেঁচে থাকার রসদ যোগায়। শ্রম ব্যতিত পৃথিবীতে কোনো জাতি উন্নতি লাভ করতে পারে না। পৃথিবীর যে জাতি যতবেশি পরিশ্রমী, সে জাতি ততো বেশি উন্নত ও সম্পদশালী। যেকোনো শ্রমেরই মূল্য আছে। যার জীবনে শ্রমের যন্ত্রণা নেই, তার কিছুই আশা করা উচিত নয়। একমাত্র কঠোর পরিশ্রমই মানুষকে সাফল্যের স্বর্ণ শিখরে পৌঁছাতে পারে।
শ্রমের মহিমা: ‘মর্যাদা’ শব্দের অভিধানিক অর্থ মূল্যায়ন বা সম্মান প্রদর্শন করা। অর্থাৎ মানুষের সকল প্রকার শারীরিক বা মানসিক পরিশ্রমের প্রতি যথাযথ সম্মান বা মূল্যায়ন প্রদর্শন করাকে শ্রমের মর্যাদা বলে। আমাদের উচিত সব ধরণের শ্রমকে সম্মানের চোখে দেখা। নিজের হাতে কাজ করাকে হীন মনে করা যাবে না। অধ্যাপক লাস্কি বলেছেন, সমাজের সব শ্রেণির শ্রমজীবী মানুষকে মর্যাদা দিতে হবে। কুলি-মজুর, মেথর, চাষী, ডাক-হরকরা, দোকানী, কেরানী প্রভৃতি ব্যক্তিদের শ্রমকে খাটো করে দেখা যাবে না। এসব শ্রমজীবী মানুষ ছাড়া আমাদের সমাজ এক মুহূর্তও চলবে না। তাদের শ্রমের যথাযথ মূল্য দিতে হবে।
শ্রম ও সভ্যতা: সৃষ্টির অনাদিকাল থেকে শুরু হয়েছে শ্রমের বন্যা, আজও তার শেষ নেই। বর্তমান শতাব্দীর উন্নতির মূলেও রয়েছে নিরলস শ্রমের অবদান। শ্রমজীবী মানুষই নতুন নতুন সভ্যতার সৃষ্টি করেছে। শ্রম শুধু মানুষের সৌভাগ্যের নিয়ন্ত্রকই নয়, সভ্যতা বিকাশেরও অন্যতম একটি হাতিয়ার। পৃথিবীকে সুন্দর ও বাসযোগ্য করে গড়ে তোলার মূলে রয়েছে মানুষের পরিশ্রম। আমেরিকা, রাশিয়া, চীন, জাপান, জার্মানি প্রভৃতি দেশ শ্রমের জন্যই উন্নত। আজ বিশ্বে তারা সভ্য জাতি হিসেবে পরিচয় পেয়েছে শ্রমের কারণে। তাই আমাদের সভ্যতাকে বিকশিত করতে হলে পরিশ্রম করতে হবে।
ইসলাম ও অন্যান্য ধর্মে শ্রমের মর্যাদা: সব ধর্মেই শ্রমের মর্যাদা সম্পর্কে বলা হয়েছে। পবিত্র ইসলাম ধর্মেও শ্রমের মর্যাদার প্রতি গুরুত্বারোপ করা হয়েছে। মহানবী হযরত মুহম্মদ (স.) নিজের সকল কাজ নিজ হাতে করতেন। তিনি কোনো কাজকে ছোট মনে করতেন না। তিনি তাঁর সাহাবীদেরকেও নিজ হাতে কাজ করার জন্য উৎসাহ দিতেন। শ্রমের মর্যাদা দিতে গিয়ে মহানবী (স.) বলেছেন- “শ্রমিকের গায়ের ঘাম শুকিয়ে যাওয়ার আগেই তার পাওনা পরিশোধ করে দাও।” আবার উপনিষদে বলা হয়েছে ‘শ্রম বিনা শ্রী হয় না’। এতে শ্রমের মর্যাদার প্রতি ইঙ্গিত করা হয়েছে।
শ্রমের জয়: এক সময় মানুষ অনেক ঘাম ঝরানো পরিশ্রম করলেও তার যথাযথ প্রাপ্য ও মূল্যায়ন পেত না। তাদেরকে নানাভাবে শাসন ও শোষণ করা হতো। তাই মানুষ শ্রমের মর্যাদা লাভের জন্য ব্যাকুল হয়ে উঠে এবং আন্দোলনে লিপ্ত হয়। ১৮৮৫ সালের মে মাসে আমেরিকা-যুক্তরাষ্ট্রের শিকাগো শহরে শ্রমিকেরা তাদের ন্যায্য দাবি পাওয়ার জন্য আন্দোলন করে। এতে পুলিশ তাদের উপর গুলি চালায়। এতে অনেক শ্রমিক হতাহত হয়। ঐ দিন থেকে প্রতি বছর ১ মে বিশ্ব মে দিবস পালন করা হয় এবং শ্রমিকেরা শ্রমক্ষেত্রে তাদের ন্যায্য অধিকার লাভ করে। বিশ্ব মে দিবস পালনের মূল লক্ষ্য হলো শ্রমিকদের অধিকার আদায়ের জন্য তাদেরকে সচেতন করা।
শ্রমশীল ব্যক্তির উদাহরণ: পৃথিবীর বিখ্যাত ব্যক্তিগণ কঠোর পরিশ্রমের মাধ্যমেই নিজেদের প্রতিষ্ঠিত করেছেন। এ প্রসঙ্গে বৈজ্ঞানিক নিউটন বলেন- “আমার আবিষ্কারের কারণ প্রতিভা নয়, বহু বছরের চিন্তাশীলতা ও পরিশ্রমের ফলে দূরূহ তত্ত্বগুলোর রহস্য আমি ধরতে পেরেছি।” বিজ্ঞানী টমাস আলভা এডিসন এক হাজার বারের চেষ্টায় বৈদ্যুতিক বাতি আবিষ্কার করতে পেরেছেন। দার্শনিক ডাল্টন স্পষ্ট ভাষায় বলেছেন- “লোকে আমাকে প্রতিভাবান বলে, কিন্তু আমি পরিশ্রম ছাড়া কিছুই জানি না।” ইসলাম ধর্মের প্রবর্তক মহানবী হযরত মুহম্মদ (স.) আজীবন কঠোর পরিশ্রম করেছেন। জর্জ ওয়াশিংটন, আব্রাহাম লিংকন, আইনস্টাইন প্রমুখ মনীষী ছিলেন কঠোর পরিশ্রমী।
কর্মবিমুখ ব্যক্তির অবস্থা: শ্রম ব্যতিত ব্যক্তি জীবনে সফলতা আসে না। শ্রমবিমুখ ব্যক্তি তার জীবনের কোনো অর্থ খুঁজে পায় না। সে তার জীবনে চলার পথে শোচনীয়ভাবে পরাজয় বরণ করে। হতাশার জাল তাকে ঘিরে ফেলে। ফলে তার জীবন সমাজের অন্ধকার অতল গহ্বরের দিকে ধাবিত হয়।
শ্রমিক লাঞ্ছনা: মানব সভ্যতায় শ্রমিকদের অবদান অপরিসীম। শ্রমিকেরাই মূলত সভ্যতার চাকাকে গতিশীল রাখছে। অথচ তারাই সমাজে সবচেয়ে বঞ্চিত। শ্রমিকরা অনেক সময় তাদের প্রাপ্য মজুরি পায় না। সমাজেও তারা নানাভাবে লাঞ্ছিত হয়। সমাজের উঁচু শ্রেণির অনেক মানুষ তাদের ঘৃণা করে। শ্রমিকদের অধিকার ও তাদের দায়িত্ব কর্তব্য সম্পর্কে তাই আমাদের সচেতন থাকতে হবে।
মানসিক বিকাশে শ্রমের গুরুত্ব: কথায় আছে- “অলস মস্তিষ্ক শয়তানের কারখানা।” যখন কোনো মানুষ অলস থাকে, তখন নানা ধরণের খারাপ চিন্তা তার মাথায় ঘুরপাক খায় এবং সে খারাপ কাজে লিপ্ত হয়। কিন্তু যখন সে শ্রম দিয়ে নিয়মিতভাবে বিভিন্ন কাজ করবে তখন তার মানসিক উন্নতি হবে। সে যখন কাজ নিয়ে ব্যস্ত থাকবে, তখন সে খারাপ কাজ থেকে দূরে থাকবে। এতে তার উন্নতির পথ উন্মুক্ত হয়।
ছাত্রজীবনে শ্রমের গুরুত্ব: ছাত্রজীবনে শ্রমের গুরুত্ব অপরিসীম। অলস, কর্মবিমুখ ও হতাশ ছাত্রছাত্রী কখনও বিদ্যালাভে সফলতা লাভ করতে পারে না। একজন পরিশ্রমী ছাত্র বা ছাত্রী স্বল্প মেধাসম্পন্ন হলেও তার পক্ষে সাফল্য অর্জন করা কঠিন নয়। সমাজবিজ্ঞানী পার্সো বলেন- “প্রতিভা বলে কিছুই নেই, সাধনা কর; সিদ্ধি লাভ হবেই।”
জাতীয় জীবনে শ্রমের গুরুত্ব: শ্রমহীন কোনো জাতি উন্নতি করতে পারে না। তাই ব্যক্তি জীবন থেকে শুরু করে জাতীয় জীবন পর্যন্ত শ্রমের গুরুত্ব অপরিসীম। আমরা সমবেত পরিশ্রমের মাধ্যমে জাতীয় উন্নয়নে অবদান রাখতে পারি। শ্রমের মাধ্যমেই আমরা আমাদের দেশের অর্থনৈতিক অবস্থার উন্নতি সাধন করতে পারি। জাতীয় সম্পদের উন্নতির জন্য চাই সাধনা ও ধৈর্য। মূলত শ্রমের উপরই নির্ভর করে একটি দেশের অর্থনৈতিক উন্নয়ন।
উপসংহার: পৃথিবীতে স্মরণীয়-বরণীয় হতে হলে, সাফল্যের শিখরে পৌঁছাতে হলে, বিশ্বের দরবারে মাথা উঁচু করে দাঁড়াতে হলে শ্রমের বিকল্প নেই। ব্যক্তিগত শ্রমের সমষ্টিতে আসে জাতীয় জীবনে সফলতা। নিরলস পরিশ্রম করে মানুষ জগতের বুদ্ধিমান প্রাণী হিসেবে আত্মপ্রকাশ করেছে। কঠোর পরিশ্রমের মাধ্যমেই মানুষ মহৎ কার্যাবলী সম্পাদন করে। এ সম্পর্কে মার্কুস বলেন- “জীবন যার মহৎ কাজে পরিপূর্ণ, মৃত্যুর পর তার কবরে মার্বেল পাথরের কারুকাজ না থাকলেও কিছু আসে যায় না।” শ্রমই মানুষের জীবনকে মহৎ করে তোলে। তাই আমাদের সবাইকে কঠোর পরিশ্রমী হতে হবে।"
শ্রমের মর্যাদা,"শ্রমের মর্যাদা
অথবা, শ্রমের মূল্য
উপস্থাপনা : Industry is the mother of good luck. অর্থাৎ, পরিশ্রম সৌভাগ্যের প্রসূতি। মানবজীবনের উন্নতি-অগ্রগতি, সভ্যতা-সংস্কৃতি, এমনকি অস্তিত্বও শ্রমের ওপর নির্ভরশীল। ক্ষুদ্র পিপীলিকা থেকে শুরু করে মানব-মহামানব পর্যন্ত সকলকেই পরিশ্রম করতে হয়। আমাদের প্রিয়নবি (স.)-এর জীবনে রয়েছে শ্রমের সর্বোত্তম দৃষ্টান্ত।
শ্রম সম্পর্কে ধারণা : শ্রম দুই প্রকার। শারীরিক শ্রম ও মানসিক শ্রম। আমরা অনেকেই শারীরিক শ্রমকে অমর্যাদাকর ও অসম্মানজনক মনে করি। আমাদের অনেকের ধারণা শ্রমজীবী মানুষ; যেমন- চাষী, মজুর, কুলি, শ্রমিক- এরা ছোট জাতের মানুষ, কিন্তু তা ঠিক নয়। জাতীয় উন্নয়নে এদের অবদান অনেক বেশি।

শ্রমের আবশ্যকতা : পার্থিব জীবনে মানুষ হিসেবে মর্যাদা নিয়ে সাফল্যজনকভাবে বাঁচতে হলে প্রয়োজন কঠোর শ্রমসাধনা। মানবজীবন কুসুমাঙ্কীর্ণ নয়; এজন্য বেঁচে থাকার তাগিদে পরিশ্রম করতেই হবে। পরিশ্রম সম্পর্কে আল্লাহ তায়ালা বলেছেন, “আমি কারো ভাগ্য পরিবর্তন করি না; যদি না সে নিজেই নিজের ভাগ্যের পরিবর্তন করে।”
ব্যক্তিগত শ্রম ও জাতীয় উন্নয়ন : ব্যক্তির উন্নয়নের ওপর পরিবার ও জাতীয় উন্নয়ন নির্ভরশীল। আবার ব্যক্তির উন্নয়ন পরিশ্রমের ওপর নির্ভরশীল। শ্রমবিমুখ ব্যক্তি জাতির বোঝা। অলস ব্যক্তি নিজে যেমন সমস্যায় জর্জরিত থাকে, তেমনি জাতীয় উন্নয়নকে বাধাগ্রস্ত করে। তাই ব্যক্তি, পরিবার, জাতি ও শ্রম একই সূত্রে গাঁথা।

শ্রম ও সভ্যতা : পরিশ্রম শুধু সৌভাগ্যের নিয়ন্ত্রক নয়; বরং সভ্যতা বিকাশেও সহায়ক। মানবসভ্যতার উন্নতি ও অগ্রগতিতে শ্রমের অবদান অনস্বীকার্য। যে জাতি যত বেশি পরিশ্রমী, সে জাতি তত বেশি সভ্য। সভ্যতার উন্নতির জন্য প্রয়োজন শারীরিক ও মানসিক শ্রমের ঐক্যবদ্ধ প্রয়াস।

শ্রম ও সুখ : চার্লস সামনার বলেন, “শ্রম ব্যতীত স্থায়ী ও সত্যিকারের যশ পাওয়া যায় না এবং যশই মনুষ্য সমাজকে সত্যিকার সুখের দিকে নিয়ে যায়।” আসলে শ্রম এবং সুখ মুদ্রার এপিঠ-ওপিঠ ছাড়া আর কিছুই নয়। কারণ যেখানে শ্রম সেখানেই সুখ।

মানসিক উন্নতিতে শ্রম : কথায় বলে, “অলস মস্তিষ্ক শয়তানের কারখানা।” পরিশ্রমী মানুষ সর্বদা নিজের কাজের চিন্তায় থাকে। ফলে তার মাথা নানা রকম কুচিন্তা থেকে মুক্ত থাকে। তাছাড়া পরিশ্রমের ফলে শরীর ভালো থাকে। আর শরীর ভালো থাকলে মনও ভালো থাকে। এ কারণেই মানসিক ক্রমবিকাশে শ্রমের গুরুত্ব অপরিসীম।

বাংলাদেশে শ্রমের মর্যাদা : আমাদের দেশের দরিদ্রতার অন্যতম কারণ শ্রমকে অমর্যাদা করা। এখানে কায়িক শ্রমকে ঘৃণা করা হয়। শ্রমিককে তার প্রাপ্য মজুরি থেকে বঞ্চিত করা হয়। রবি ঠাকুর বলেন-
“বাঙালি মোরা ভদ্র অতি পোষ-মানা এ প্রাণ,
বোতাম আঁটা জামার নিচে শান্তিতে শয়ান।”

উন্নত দেশে শ্রমের মর্যাদা : পৃথিবীর উন্নত জাতিগুলো শ্রমের মর্যাদা ও মূল্যায়নের ফলে উন্নতির উচ্চ শিখরে পৌঁছেছে। তারা কোনো কাজকেই ছোট বা ঘৃণ্য মনে করে না। আমেরিকা, কানাডা, জাপান, জার্মান, ব্রিটেন প্রভৃতি দেশ শ্রমের উজ্জ্বল দৃষ্টান্ত।

মহানবির দৃষ্টিতে শ্রম : শ্রম সম্পর্কে মহানবি (স.) বলেছেন, নিজ হাতে কাজ করার মতো পবিত্র জিনিস আর কিছুই নেই।” তিনি নিজের কাজ নিজেই করতেন। ভিক্ষা না করে পরিশ্রম করতে বলতেন। জর্জ ওয়াশিংটন, আব্রাহাম লিংকন, আইনস্টাইন প্রমুখ ব্যক্তি শ্রমের ক্ষেত্রে সাফল্যের উজ্জ্বল দৃষ্টান্ত।
ইসলামে শ্রমের মর্যাদা : ইসলামে শ্রমের মর্যাদা স্বীকৃত। আল্লাহ বলেছেন, “আর নামাজ শেষ হলে তোমরা জীবিকা অন্বেষণে জমিনে বেরিয়ে পড়।” মহানবি (স) বলেছেন, “স্বহস্তে উপার্জিত রুজিই সর্বোত্তম।” এছাড়া সাহাবি, তাবেয়ি ও ইসলামের অন্যান্য মনীষী ও রাজা বাদশাহদের জীবনে আমরা শ্রমের উজ্জ্বল দৃষ্টান্ত দেখতে পাই।

উপসংহার : উন্নতির জন্য শ্রমের বিকল্প নেই। শ্রমকে যথাযথ মর্যাদা, দানের মাধ্যমে আমরা উন্নতি লাভ করতে পারি। বিশ্বের দরবারে সভ্য জাতি হিসেবে মাথা উঁচু করে দাঁড়াতে পারি। তাই আমাদেরকে শ্রমের প্রতি মর্যাদাশীল হতে হবে।
"
শ্রমের মর্যাদা,"ভূমিকা:  

'A hard working street-cleaner is a better man than a lazy scholar.' - বিজ্ঞানী আইনস্টাইন
অণু থেকে অট্টালিকা পর্যন্ত, বিশ্বসভ্যতার প্রতিটি সৃষ্টির মূলে রয়েছে শ্ৰম। জন্ম থেকে শুরু করে মৃত্যু পর্যন্ত এই পৃথিবীর সব কাজে –খাদ্য, বস্ত্র, অন্ন, বাসস্থান, চিকিৎসা- যা কিছু দৃশ্যমান সবই অর্জিত হয়েছে শ্রমের দ্বারা ।পবিত্র কুরআনে ঘােষিত হয়েছে, 'লাইসা লিল ইন্সানে ইল্লা মা সাত্তা।' অর্থাৎ, মানুষের জন্যে শ্রম ব্যতিরেকে কিছুই নেই।জ্ঞানীর জ্ঞান, বিজ্ঞানের অত্যাশ্চর্য আবিষ্কার, ধর্মসাধকের আত্মােপলদ্ধি, ধনীর ধনৈশ্বর্য, যােদ্ধার যুদ্ধে জয়লাভ সবকিছুই শ্রমলব্ধ। মানুষ তার উদ্যম, প্রচেষ্টা ও নিরলস শ্রম দিয়েই পৃথিবী জয় করেছে। মানুষের এই জয়ের ইতিহাসই বর্তমান পৃথিবীর চিত্র।


""বিশ্বপিতার মহাকারবার এই দিন দুনিয়াটা

মানুষ তাঁহার মূলধন, কর্ম তাহার খাটা""

-যতীন্দ্রমোহন বাগচী



পৃথিবী এক বিশাল কর্মক্ষেত্র। কালের পরিক্রমায় বিবর্তনের নানা স্তর পেরিয়ে আধুনিক বিশ্বসভ্যতা যে ঐশ্বর্যময় রূপ পরিগ্রহ করেছে, তা পরিশ্রমেরই সম্মিলিত যোগফল। শ্রম বর্তমান সভ্যতার সৌধকৃতির অনবদ্য উপাচার। শ্রমকে ভিত্তি করেই সমাজ সংস্কৃতির বিকাশ, পরিপুষ্ট ও প্রতিষ্ঠা সম্ভব হয়েছে। লক্ষ কোটি মানুমানুষের যুগ যুগান্তরের শ্রমেই গড়ে উঠেছে সভ্যতার সৌন্দর্য বিলাসিত তিলোত্তমা মূর্তি। তাদের নাম ইতিহাস লেখা নেই। তারা পাহাড়-পর্বত কেটে পথ তৈরি করেছে, নদীর উপর সেতু বানিয়েছে, নির্মাণ করেছে আমাদের ঘরবাড়ি, সুন্দর সুন্দর প্রাসাদ, সুরম্য অট্টালিকা। মাথার ঘাম পায়ে ফেলে উদয়স্ত পরিশ্রম করে কেউ ফলিয়েছে সোনার ফসল, কেউ বুনেছে লজ্জা নিবারণের বস্তু, কেউ বা জীবনকে সুন্দর ও সুখময় করার জন্য বানিয়েছে ভোগ-পণ্যসামগ্রী। মানবসমাজে সবার সম্মিলিত প্রচেষ্টাই সভ্যতার এই অনবদ্য বিকাশ সম্ভব হয়েছে।
শ্রমের গুরুত্ব বা প্রয়ােজনীয়তা: 
বিখ্যাত মনীষী দস্তয়ভস্কি বলেছিলেন, 'মানুষের কাছে তার জীবনের চেয়ে প্রিয় আর কিছুই নেই। এই জীবন সে একবারই পায়।' বর্তমান পৃথিবীর মানুষেরও জীবনদর্শন আজ জীবনের পরিপূর্ণ বিকাশ। 

জীবনকে যতােভাবে সুখী, সমৃদ্ধ ও পরিপূর্ণ করে তােলা যায় সে চেষ্টাই আজ পৃথিবীর মানুষের লক্ষ্য। আর সেজন্য তার শ্রম ও সাধনার অন্ত নেই। তাই জীবনকে বিকশিত ও সফল করতে হলে শ্রমের কোনাে বিকল্প নেই। 'Man is the architect of his own fate.' –মানুষ নিজেই তার নিজের ভাগ্যের নির্মাতা। আর এই ভাগ্যকে নির্মাণ করতে হয় নিরলস শ্রম দ্বারা। মানুষের জন্ম দৈবের অধীন, কিন্তু কর্ম মানুষের অধীন। যে মানুষ কর্মকেই জীবনের ধ্রুবতারা করেছে, জীবন-সংগ্রামে তারই জয়। কর্মই সাফল্যের চাবিকাঠি। পরিশ্রমই মানুষের যথার্থ শাণিত হাতিয়ার। সৌভাগ্যের স্বর্ণশিখরে আরােহণের একমাত্র উপায় হচ্ছে শ্রম। পৃথিবীর সৃষ্টি থেকে শুরু করে বর্তমান সভ্যতা পর্যন্ত প্রতিটি ক্ষেত্রেই শ্রম নিয়ামক হিসেবে কাজ করছে। মানবজীবন অনন্ত কর্মমুখর। বহু প্রতিকূল পরিবেশের সঙ্গে যুদ্ধ করে তাকে জীবনের অস্তিত্ব টিকিয়ে রাখতে হয়। এ জন্যে তাকে নিরন্তর কাজ করে যেতে হয়। জীবনের কোনাে কাজের ক্ষেত্রই কুসুমাস্তীর্ণ নয়। সর্বত্রই কঠোর পরিশ্রমের মাধ্যমে জীবনযুদ্ধে নিয়ােজিত থাকতে হয়। তাই, জগৎ কর্মশালা আর জীবনমাত্রই পরিশ্রমের ক্ষেত্র। 
Virgil বলেন, “The dignity of labor makes a man self-confident and high ambitious. So, the evaluation of labr is essential.' ঠিকই মানবজীবনে শ্রমের প্রয়ােজনীয়তা অপরিসীম। জীবনে আত্মপ্রতিষ্ঠা লাভ করতে হলে এবং যথাযােগ্য মর্যাদায় প্রতিষ্ঠিত হতে হলে মানুষকে নিরলস পরিশ্রম করতে হয়। তাই শ্রমেই সফলতা, শ্রমেই সুখ, শ্রমই জীবন। আমরা সবাই শ্ৰমসৈনিক। শ্রম ব্যতীত জীবনের উন্নতি কল্পনামাত্র । আমরা যা কিছু করতে চাই না কেন, যতাে সাফল্য, যতাে সমৃদ্ধি, যতাে অর্থনৈতিক প্রবৃদ্ধি, একুশ শতকের এই প্রযুক্তিনির্ভর ও প্রযুক্তিনিয়ন্ত্রিত পৃথিবীতে শ্রম ছাড়া এর কোনাে কিছুই সম্ভব নয়। পৃথিবী বদলে যাচ্ছে। নতুন পৃথিবী, নতুন স্বপ্ন। পৃথিবীর মানুষ এই নতুন স্বপ্নে বিভাের। আমরা বুঝতে পারছি না পৃথিবীতে নতুন যুগের সূচনা হয়েছে, নতুন রেনেসাঁস। এই নতুন রেনেসাঁস ও নতুন জীবনদর্শনের তাৎপর্যই আলাদা। এই নতুন জীবনদর্শনের মূল কথাই হচ্ছে জীবনকে ঋদ্ধ ও পরিপূর্ণ করা। সেজন্যই এতো আয়োজন, এতাে উদ্যোগ, এত শ্রম ও সাধনা! জীবনে দুঃখ আছে,গ্লানি আছে,পরাজয় আছে,ব্যর্থতা আছে, কিন্তু সেটাই শেষ কথা নয়!মানুষ তার উদ্যম, প্রচেষ্টা ও শ্রম দিয়ে এই ব্যর্থতাকে জয় করেছে।জয় করে চলেছে। মানুষের এই জয়ের ইতিহাসই দিকে দিকে ঘোষিত হচ্ছে। বর্তমান পৃথিবীর মানুষও এই অবিরাম অব্যাহত প্রয়াস, উদ্যম ও শ্রমসাধনাকেই বেছে নিয়েছে। তার শ্রমের বলেই সফল তাকে হতে হবে। সফল সে হচ্ছেও!জ্ঞানে, বিজ্ঞানে, নৈপুণ্যে, দক্ষতায়, শিল্পে, সাহিত্যে, সঙ্গীতে, ক্রীড়ায়, আবিষ্কারে, উদ্ভাবনে।সে তার শ্রম ও সাধনায় আলোকিত, বিকশিত, উদ্ভাসিত করছে পৃথিবী!


সৌভাগ্য ও প্রতিভা বিকাশে শ্রমের ভূমিকা: 
প্রত্যেক মানুষের মধ্যেই রয়েছে সুপ্ত প্রতিভা। শ্রমের জিয়নকাঠির স্পর্শেই তার বিকাশ। শ্রমই মানুষকে সুন্দর সার্থক করেছে। জীবনকে প্রতি মুহূর্তে অর্থময় করেছে। ফুলের মতো ছড়িয়ে পড়েছে তার প্রতিভার সৌরভ। জ্ঞানে-বিজ্ঞানে, সাহিত্যে-শিল্পে যে মানুষ বরণীয়-স্মরণীয়, পরিশ্রমই তাদের সাধনপীঠ। সেখানেই তাঁদের সিদ্ধি। সেই সাফল্যের অকৃপণ দানেই মানবসভ্যতা যুগযুগান্তর ধরে পুষ্ট হয়েছে, হয়েছে সমৃদ্ধ!
শ্রমের প্রকারভেদ: 
শ্রমকে সাধারণত দু ভাগে ভাগ করা হয়েছে। যেমন-মানসিক শ্রম ও শারীরিক শ্রম। এই উভয় প্রকার শ্রমের গুরুত্বই অপরিসীম।

মানসিক শ্রম: 
কোনো কাজে মন ও মেধাশক্তির ব্যবহারই মানসিক শ্রম। কোনো কাজ শুধু করলেই হয় না, তা সঠিক উপায়ে করা ও সুষ্ঠু উপায়ে সম্পন্ন করার জন্য প্রয়োজন মানসিক শ্রম। কথায় আছে, 


""অলস মস্তিষ্ক শয়তানের কারখানা।"" 
অলস ব্যক্তির মাথায় কুচিন্তা ছাড়া আর কিছুই আসে না। অন্যদিকে যে ব্যক্তি কর্মের সাথে সর্বদা জড়িত থাকে তার মাথায় কোনো কুচিন্তা আসে না। সে তার কাজ নিয়েই ব্যস্ত থাকে এবং তার মাথায় কাজ নিয়েই নিত্য নতুন ভাবনা আসতে থাকে। দেশ-বিদেশের সকল বৈজ্ঞানিক, প্রকৌশলী, চিকিৎসক, লেখক-সাহিত্যিক, দার্শনিকেরা মূলত মানসিক শ্রমের মাধ্যমে কর্ম সম্পাদন করেন।

শারীরিক শ্রম বা কায়িক শ্রম: 
জগতের সকল জীবকেই বেঁচে থাকার জন্য কম-বেশি শারীরিক ও মানসিক শ্রম দিতে হয়। মানসিক শ্রম একটা কাজের প্রেরণা যােগায় আর শারীরিক শ্ৰম তা সমাধা করে। সৃষ্টিকর্তা আমাদেরকে শারীরিক শ্রমের নিমিত্ত হাত-পা ইত্যাদি অঙ্গ-প্রত্যঙ্গ দিয়েছেন। শারীরিক শ্রম আত্মসম্মানের পরিপন্থী নয় বরং সমাজে প্রতিষ্ঠা লাভের প্রধান উপায়। চাষি, শ্রমিক, কুলি, মজুর– এরা দেশ ও জাতিকে রক্ষার মহান দায়িত্ব নিয়েই শারীরিক শ্রমে অবতীর্ণ হয়। তাই কবি নজরুল ইসলাম তাদের বন্দনা করেছেন: 


'গাহি তাহাদের গান...

শ্রম-কিণাঙ্ক–কঠিন যাদের নির্দয় মুঠি-তলে

ত্রস্তা ধরণী নজরানা দেয় ডালি ভরে ফুলে ফলে।' [জীবন বন্দনা]
শ্রম ও সভ্যতা: 
মানবপ্রবাহের সেই কোন আদি উৎস থেকে শুরু হয়েছিল শ্রমের বন্যা, আজও তার শেষ নেই। যুগে যুগে মানব-সভ্যতার যে ক্ৰমবিস্তার, শ্রীবৃদ্ধি, তা লক্ষ-কোটি মানুষের তিল তিল শ্রমেই সম্ভব হয়েছে। মানুষ তার শ্রমের উপচার দিয়ে সাজিয়েছে সভ্যতার তিলােত্তমাবিগ্রহ। একবিংশ শতাব্দীর এই সমুন্নত সভ্যতার মূলেও আছে মানুষের অনলস শ্রম-সাধনা। এই শ্রমজীবী মানুষই নতুন নতুন সাম্রাজ্যের পত্তন করেছে। তাদের শ্রমের ওপরই গড়ে উঠেছে সভ্যতার বিজয়। শ্রম যে শুধু ব্যক্তিজীবনকেই নানা সার্থকতায় সমৃদ্ধ ও ঐশ্বর্যময় করে তােলে তা নয়, সমাজজীবনের ওপরও পরে তার গভীর ব্যাস্ত প্রতিফলন। ভাই পরিশ্রম শুধু সৌভাগ্যের নিয়ন্ত্রকই নয়, সভ্যতা বিকাশেরও হাতিয়ার। বর্তমান মানবজাতি যে সভ্যতার উচ্চাসনে আরােহণ করেছে তার মূলে রয়েছে হাজারাে দিনের শ্রম। পৃথিবীকে সুন্দর ও মানুষের বাসযোগ্য করে গড়ে তােলার মূলে রয়েছে কঠোর শ্রম। পৃথিবীতে যে জাতি যত পরিশ্রমী, সে জাতি তত উন্নত। রাশিয়া, যুক্তরাষ্ট্র, জাপান, জার্মানি, চীন প্রভৃতি দেশের মানুষ পরিশ্রমী বলেই তারা আজ উন্নত ও সভ্য জাতি হিসেবে সারা বিশ্বে পরিচিত ।

ব্যক্তিজীবনে শ্রমের উপযােগিতা: 
শ্ৰম যে শুধু সমষ্টির জীবনকেই সুন্দর ও মহিমাময় করে তা নয়, ব্যক্তিজীবনেও তার গুরুত্ব গভীর, ব্যাপক! যে অলস ও শ্রমবিমুখ তার জীবনে নেমে আসে অসুন্দরের অভিশাপ। নানা ব্যর্থতার গ্লানিতে সে-জীবন পদে পদে অনাদৃত, লাঞ্ছিত! তার জীবনের স্বাভাবিক অগ্রগতি রুদ্ধ হয়। জীবনের সাফল্য-স্পন্দিত প্রাঙ্গণে তার নেই প্রবেশের ছাড়পত্র। মানুষের স্নেহ-ভালােবাসার অঙ্গন থেকে ঘটে তার চিরনির্বাসন। থাকে শুধু অভিশপ্ত জীবনের সীমাহীন অন্তর্জাল আর লাঞ্ছনা, শুধুই ‘প্রাণ ধরণের গ্লানি!' পক্ষান্তরে, পরিশ্রমী মানুষ দেহে ও মনে সুস্থ ও সুন্দর। সার্থকতার ছন্দে সে-জীবন নিত্য উচ্ছলিত। শ্রমের ক্লান্তি তার জীবনে বিশ্রামের মাধুর্য হড়িয়ে দেয় ।

ছাত্রজীবনে শ্রমের গুরুত্বঃ

ছাত্রজীবনকে বলা হয় মানবজীবনের বীজ বপণের সময়। এসময় মানুষ তার নিজের জীবনকে নিজের মতো করে গড়তে শিখে। তাই ছাত্রজীবনে শ্রমের গুরুত্ব অপরিসীম। যেসব ছাত্রছাত্রী কঠোর পরিশ্রম করে লেখাপড়া করে তারাই পরীক্ষা ভালো ফলাফল করতে সক্ষম হয় এবং পরবর্তী জীবনের প্রতিটি পদক্ষেপে তারা সফলতা পায়। অন্যদিকে অলস, কর্মবিমুখ শিক্ষার্থীরা পড়ালেখা না করে অন্যান্য কুকর্মে লিপ্ত থাকে এবং পরীক্ষায় তো খারাপ ফলাফল করেই এবং জীবনের পরবর্তী সময়ে তারা কোনো উন্নতি করতে পারে না। ফলে পরবর্তীতে তাদের হতাশার জীবন কাটাতে হয়। তাই ছাত্রজীবনে পরিশ্রমের গুরুত্ব অপরিসীম। সমাজবিজ্ঞানী পার্সো বলেন, ""প্রতিভা বলে কিছু নেই, সাধনা করো, সিদ্ধিলাভ হবেই।""

শ্রমিক লাঞ্ছনা: 
আমাদের দেশসহ পৃথিবীর অনেক দেশেও এখনো শ্রমিকেরা তাদের ন্যায্য সম্মান পাচ্ছে না। উপরন্তু তারা নানান ধরণের অত্যাচার ও হয়রানির শিকার হচ্ছে। মানুষের ধারণা যারা উচ্চবিত্ত তাদের সম্মানই বেশি। অথচ যুগ যুগ ধরে সভ্যতার প্রাচীর গড়েছে যেসব শ্রমিকেরা তাদেরকেই পড়ে থাকতে হচ্ছে লাঞ্ছনার অন্ধকারে। তারা পাচ্ছে না তাদের কাঙ্খিত সম্মান, ন্যায্য মূল্য ও কাজের পরিবেশ। যার ফলে আজও আমাদের দেশ উন্নতি করতে পারছে না। ধনীরা তাদের উদরপূর্তি করছে আর শ্রমিকেরা গরিব থেকে ফকির হচ্ছে। কবিগুরুরা তাদের কবিতায় বলেন,

""তাঁতি বসে তাঁত বুনে, জেলে ধরে মাছ,

বহূদুর প্রসারিত এদের বিচিত্র কর্মভার,

তারি পরে ভর দিয়ে চলিতেছে সমস্ত সংসার।""



অথচ আজকের এই পৃথিবীতে তারাই পায়নি সম্মান।

শ্রমশীল ব্যক্তির উদাহরণ: 
বিশ্ববরেণ্য ব্যক্তি ও মনীষীদের জীবনসাধনা ও সাফল্যের কারণ নিরলস পরিশ্রম। জর্জ ওয়াশিংটন, আব্রাহাম লিংকন, বৈজ্ঞানিক আইনস্টাইন প্রমুখ ব্যক্তিবর্গ এর উজ্জ্বল দৃষ্টান্ত।

শ্রমবিমুখতা: 
শ্রমবিমুখতা ও অলসতা জীবনে বয়ে আনে নিদারুণ অভিশাপ। শ্রমহীন জীবনকে ব্যর্থতা এসে অক্টোপাসের মতাে ঘিরে ফেলে। কথায় বলে, 'পরিশ্রমে ধন আনে, পুণ্য আনে সুখ'- এ কথা তর্কাতীতভাবে সত্য। যে ব্যক্তি শ্রমকে অবজ্ঞা করে, তার শ্রম সম্বন্ধে কোনাে অভিজ্ঞতা নেই, তার জীবনের কোনাে মূল্য নেই। বিখ্যাত মনীষী কার্লাইল বলেছেন, 'আমি মাত্র দুই প্রকৃতির লোককে সম্মান করি, সমানের যােগ্য তৃতীয় নেই। প্রথমত, আমার সম্মানের পাত্র ওই কৃষক এবং শ্রম-শিল্পী, যিনি অক্লান্ত পরিশ্রম করে অন্ন-বস্ত্রের সংস্থান করেন, মানুষ হয়ে অমানুষের মতাে জীবনযাপন করেন। ওই যে পাণ্ডুর বদনমণ্ডল, ওই যে ধূলি-ধূসর দেহ, ওই যে কর্ম-কঠোর কর্কশ করযুগল , তাই আমার শ্রদ্ধার যােগ্য। দ্বিতীয়ত, আমার সম্মানের পাত্র তিনি, যিনি আত্মোন্নতি সাধনে নিরত আছেন, যিনি শরীরে নয় আত্মার খাদ্য সংস্থানে, জ্ঞানধর্ম অনুশীলনে ব্যাপৃত আছেন— এ দু'ব্যক্তি আমার ভক্তিভাজন।' সুতরাং একমাত্র নির্বোধেরাই শ্রমকে অবজ্ঞা করে। প্রতিষ্ঠা, খ্যাতি, প্রতিপত্তি, যশ-সুনাম, মর্যাদা এসব ত্রিবেণী ত্রিধারার দুর্বার স্রোতমুখে টিকে থাকার জন্যে প্রয়ােজন শ্রম ও কঠোর সাধনা। নিরন্তর ও নিরলস শ্রমে জীবনাকাশ থেকে দারিদ্র্যের ঘনঘটা দূর হয়ে সফলতার নবীন সূর্যালােক উদ্ভাসিত হয়ে ওঠে!
আমাদের দেশে বা জাতীয় জীবনে শ্রমের মর্যাদা ও আমাদের কর্তব্য: 
দুঃখজনক হলেও সত্য যে, কায়িক শ্রমের প্রতি আমাদের দেশের মানুষের এক ধরনের অবজ্ঞা ও ঘৃণা রয়েছে। ফলে শিক্ষিত সমাজের একটা বিরাট অংশ কায়িকশ্রম থেকে দূরে সরে আছে। চরম বেকারত্ব ও আর্থিক অনটন সত্ত্বেও তারা শ্রমবিমুখ। আর এই শ্রমবিমুখতার কারণেই আমরা আমাদের জাতীয় উন্নয়ন ও অগ্রগতির ক্ষেত্রে দিন দিন পিছিয়ে যাচ্ছি, অন্ধকারে তলিয়ে যাচ্ছি। দুঃখ-দারিদ্র, অভাব-অনটন, অনিয়ম-অব্যবস্থা, অনাচার আচ্ছন্ন করে রেখেছে আমাদের জীবন। এই চক্র থেকে পুরােপুরি আমরা বেরুনাের পথ পাচ্ছি না, চেষ্টাও করছি না। ক্লিষ্ট, ক্লান্ত, ধ্বস্ত জীবনকে আঁকড়ে ধরে আমরা কোনোমতে বেঁচে আছি। এই বাচার মধ্যে না আছে প্রাণ, না আছে আনন্দ! নিষ্প্রাণ নিস্তরঙ্গ আমাদের জীবন , স্রোতহীন ও বদ্ধ নদীর মতাে। পৃথিবীর দিকে তাকালে অবাক চোখে বিমােহিত হওয়া ছাড়া আর কোনাে পথ থাকে না আমাদের। তারা তাদের নিরলস শ্রম ও সাধনায় জীবনকে কতাে বিচিত্ররূপে সুখ-স্বাচ্ছন্দে ভরিয়ে তুলেছে। আমরা যদি পেছনে পড়ে থাকি, উদ্বুদ্ধ না হই, উদ্যোগ গ্রহণ না করি, পরিশ্রমী না হই সে হবে আমাদের ব্যর্থতা। আর ব্যর্থতার দায়ও আমাদেরই বহন করতে হবে। বহন করতে হচ্ছে। 

উন্নত দেশের তুলনায় আমরা দরিদ্র থেকে আরাে দরিদ্র হচ্ছি, বাড়ছে আমাদের এই সংখ্যা, বেকারের সংখ্যা বাড়তে বাড়তে হচ্ছে চার কোটি পৌনে চার কোটি। আমরা কেন পেছনে পড়ে থাকবাে? আমরা কেন উঠে দাড়াবাে না? দুঃখ-দরিদ্রের এই অনিঃশেষ প্রক্রিয়ার মধ্যে আমরা কতাে নিষ্পেষিত হতে থাকবাে? এই বিজ্ঞান প্রযুক্তির উন্নতির যুগে, পৃথিবীর এই সাফল্য ও সমৃদ্ধির যুগে এই দুর্দশা ও দুরবস্থা কোনাে সম্মান বা গৌরবের বিষয় নয়। উন্নতির জন্য চাই নিরলস শ্রম ও সাধনা। সাধনা ও শিক্ষা ছাড়া উন্নতি সম্ভব নয়। আমরা উন্নতি চাই।কিন্তু শ্রম ও সাধনার কথা ভুলে যাই। 'কাটা হেরি ক্ষান্ত কেন কমল তুলিতে / দুঃখ বিনা সুখ লাভ হয় কি মহীতে?'এই সত্য আমরা প্রায়শই মনে রাখি না। ফলে উন্নতির স্বপ্ন স্বপ্নই থেকে যায়। তাই জীবনকে, দেশ ও জাতিকে সফল ও সার্থক করে গড়ে তােলার জন্যে শ্রম-বিমুখতা পরিহার করতে হবে। 

এ যুগ বিজ্ঞানের যুগ। বিজ্ঞান ও প্রযুক্তিকে উপেক্ষা করে এ যুগে উন্নতি সম্ভব নয়। উন্নতি ও সাফল্য অর্জনের জন্য অসম্ভব বা অস্বাভাবিক কিছু করার প্রয়ােজন নেই। যার যেটুকু সাধ্য তার মধ্যদিয়ে আমরা উন্নতি ও সমৃদ্ধির জন্য কাজ করতে পারি। ক্ষুদ্র মাটির প্রদীপও রাত্রির গভীর অন্ধকার দূর করে। এই সাধ্য ও সাধনা দিয়েই সবকিছু করা সম্ভব। সাধ্যমতাে চেষ্টা করলে, শ্রম দিলে, সাধ্যমতাে উদ্যোগ নিলে, নিজের সাধ্য বা সামর্থ্যকে কাজে লাগালেই সমাজে অনেক বড় বড় কাজ সম্পন্ন করা সম্ভব। কিন্তু এই সাধ্যেরই সদ্ব্যবহার করি না আমরা!সাধ্য থাকা সত্ত্বেও বেশিরভাগ ক্ষেত্রেই আমরা নিষ্ক্রিয় ও উদ্যোগহীন। আমরা সবাই যদি ঠিক করি, বড় কিছু নয়, 'আমার যেটুকু সাধ্য করিব তা আমি', তাহলেও দেশ ও সমাজে অনেক মহৎ কিছু সম্পন্ন হবে! জীবন পাল্টে যাবে, সমাজে স্বাচ্ছন্দ্য ও সমৃদ্ধি আসবে। সব মানুষই কিছু কিছু পারে, কিছু কিছু পারে না। এই পারা, না-পারা নিয়েই মানুষ। আর এই নিয়েই তাকে শ্রম-সাধনা করতে হয়। শ্রমই তার পথ, এগিয়ে যাওয়ার পথ । পৃথিবীর সঙ্গে এভাবেই সে এগিয়ে যায়, শ্রম-সাধনার গুণে।

সুখ-সম্পদ ও পরিশ্রমঃ
প্রকৃতপক্ষে শ্রমই মানুষের জীবনে সুখ নিয়ে আসে । মানুষ জাতি সবসময় সুখের অন্বেষণে ছুটে বেড়ায়। পরিশ্রমের দ্বারা একজন হতদরিদ্র মানুষও সম্পদশালী ব্যক্তিতে পরিণত হতে পারে। তাই ইংরেজিতে একটি প্রবাদ আছে, ""Industry is the mother of good luck"" অর্থাৎ পরিশ্রমই সৌভাগ্যের প্রসূতি।  কর্মবিমুখ ব্যক্তি সবসময় অলস জীবনযাপন করে। ফলে সারা বছরই তার পরিবারে অভাব অনটন লেগেই থাকে। তাই জীবনে সুখ-সাচ্ছন্দ আনতে হলে পরিশ্রমের বিকল্প নেই।
উপসংহার: 
‘পরিশ্রমই সৌভাগ্যের প্রসূতি।' শ্রমের গৌরব ঘােষণা আজ দিকে দিকে। ইংরেজিতে একটি প্রবাদ আছে, God help those who help themselves."" অর্থাৎ যে নিজেকে সাহায্য করে আল্লাহ তাকে সাহায্য করেন। সুর্যের সাথে উদ্ভিদ ও প্রাণীর সম্পর্কের মতোই শ্রমের সাথে সমাজ-সভ্যতার নিবিড় সম্পর্ক বিদ্যমান। শ্রম আসলে মানুষ ও তার সমাজ-সভ্যতার আশীর্বাদস্বরূপ। শ্রমিকের শ্রম মানবসভ্যতার জনক। পৃথিবীতে স্মরণীয় ও বরণীয় ব্যক্তিত্ব রূপে চিরকাল মানুষের মনে বেঁচে থাকতে হলে শ্রমের বিকল্প নেই। কঠোর পরিশ্রমের মাধ্যমে যে কেউই তার লক্ষ্যে পৌছতে পারে। এ সম্পর্কে মার্কুস বলেন, ""জীবন যার মহৎ কাজে পরিপূর্ণ মৃত্যুর পর তার কবরে মার্বেল পাথরের কারুকাজ না থাকলেও কিছু আসে যায় না।"" তাই আমাদেরকে কঠোর পরিশ্রমের দ্বারা নিজেদের ব্যক্তিত্ব ও দেশের উন্নতির জন্য কাজ করে যেতে হবে। তাহলেই আমরা বিশ্বের বুকে উন্নত জাতি হিসেবে স্থান করে নিতে পারব।একমাত্র শ্রমশক্তির মাধ্যমেই জীবনে অর্জিত হয় কাঙ্ক্ষিত সাফল্য, স্থিতি ও পরিপূর্ণতা। নিরলস শ্রমসাধনায় সাফল্য অর্জন করে জীবজগতের মধ্যে মানুষ শ্রেষ্ঠত্বের আসন দখল করেছে! সুতরাং জীবনকে সুস্থ স্বাভাবিকভাবে বাঁচিয়ে রাখার জন্যে শ্রম ব্যতীত অন্য কোনাে সহজ পথ নেই। আর তাই শ্রমের প্রতি শ্রদ্ধাশীল হওয়া ব্যক্তিগত তথা জাতিগতভাবে প্রয়ােজন। কবি অক্ষয়কুমার বড়াল তার 'মানব বন্দনা'য় সভ্যতার শুরু থেকে বর্তমান পর্যন্ত সকল শ্রমশীল ব্যক্তির উদ্দেশে বন্দনা করেছেনঃ

‘নমি আমি প্রতিজনে, আদ্বিজ-চণ্ডাল,/ প্রভু, ক্রীতদাস! 

নমি কৃষি-তন্তুজীবী, স্থপতি, তক্ষক,/ কর্ম, চর্মকার!'
"
শ্রমের মর্যাদা,"ভূমিকা:
আজ থেকে দেড়শ বছরেরও বেশি সময় আগে বিবর্তনবাদের প্রবক্তা চার্লস ডারউইন ‘যোগ্যতমের উদবর্তন’ তত্ত্বের অবতারণা করেছিলেন। তার এই তত্ত্ব একান্তভাবেই প্রকৃতির বিবর্তনের স্বাভাবিক নিয়মের ক্ষেত্রে লাগু হলেও মানব সভ্যতার উত্থান-পতনের ইতিহাসও এই তত্ত্বের নিয়ম অনুসারেই আবর্তন করে।
মানব সভ্যতার ইতিহাসে যে যত বেশি যোগ্য তার মর্যাদাও ততটাই বেশি।  সভ্যতার নিয়মে এই যোগ্যতা নির্ধারিত হয় শ্রমের মাপকাঠি দ্বারা। বেঁচে থাকার জীবন যুদ্ধে পরিশ্রমের কোনো বিকল্প হয়না। কথায় বলে ‘যে সয় সেই রয়’। সেই রওয়া বা টিকে থাকা তথা জীবনের সাফল্য এবং উন্নতির প্রধান চাবিকাঠিই হল শ্রম। 

শ্রম- পৃথিবীর প্রধান চালিকাশক্তি:
ব্যক্তিগত জীবন হোক কিংবা সমাজ ও সভ্যতার ইতিহাস: শ্রমের গুরুত্ব অপরিসীম সর্বত্রই। বর্তমান মানবসভ্যতার বিকাশের এই বহুমুখী ব্যাপকতার মূলে রয়েছে যুগ যুগান্তরের লক্ষ কোটি মানুষের অক্লান্ত পরিশ্রম। যুগে যুগে জীবনের প্রতিটি মুহূর্তে পৃথিবী জুড়ে প্রতিটি মানুষের ব্যক্তিগত পরিশ্রমই সার্বিক রূপে এই সমগ্র পৃথিবীর চালিকা শক্তি রূপে সমাজের চাকাকে সচল রাখে। এবং এই নিয়ত পরিবর্তনশীল সমাজ পরিশ্রমের চাকায় ভর করে সভ্যতা কে এগিয়ে নিয়ে যায়। গড়ে ওঠে ইতিহাস।
জন্মের পর থেকে ব্যবহৃত সব কিছু, দৃশ্যমান বাড়ি ঘর, রাস্তাঘাট,খাদ্য, পোশাক সবকিছুই অর্জিত হয় শ্রমের বিনিময়ে। শ্রম ব্যতীত এই পৃথিবীতে সকলি গরল ভেল। কোন সমাজ তথা সভ্যতার ভবিষ্যতের রুপ কেমন হবে তা নির্ভর করে বর্তমানে সেই সমাজের মানুষের প্রদত্ত শ্রমের ওপর।

কোন সমাজের মানুষ যদি পরিশ্রমী না হয়, তাহলে কোন দিনই সেই সমাজের ভবিষ্যৎ উজ্জ্বল হতে পারে না। কথায় বলে ‘মানুষ নিজের ভাগ্য নিজে তৈরি করে’। সেই ভাগ্য তৈরীর প্রধান কারিগরই হলো শ্রম। তাই একথা নিঃসন্দেহে বলা যায় যে শ্রমই হল আমাদের সৌভাগ্যের জননী – “Industry is the mother of good luck”।
শ্রমের প্রকারভেদ:
শ্রম প্রধানত দুই ধরনের।

১) শারীরিক শ্রম
২) মানসিক শ্রম

বেঁচে থাকার জীবন যুদ্ধে নিজের অস্তিত্ব রক্ষায় এই দুধরনের শ্রমই অপরিহার্য। গায়ে গতরে খাটনি করে কাজ করা হল শারীরিক শ্রম। এই ধরনের শ্রমের মাধ্যমে মানুষ তার শারীরিক শক্তিকে কাজে লাগিয়ে কর্ম সম্পাদন করে। কমবেশি প্রত্যেকটি মানুষকেই জীবনে শারীরিক পরিশ্রম করতে হয়।

আর অন্যদিকে মাথার বুদ্ধি খাটিয়ে কর্ম সম্পাদনের নাম হল মানসিক শ্রম। আদিম যুগে মানুষ যখন জঙ্গলে, গুহায় বসবাস করতো তখন প্রধানত শারীরিক শ্রমের উপর নির্ভর করে মিটতো মানুষের সাধারণ জৈবিক চাহিদা। তবে একথাও সত্য যে শারীরিক শ্রমের পাশাপাশি গুহাবাসী মানুষকেও তার প্রতিদিনের জীবন ও জীবিকা নির্বাহে মানসিক শ্রম এর প্রয়োগও করতে হতো।
যদিও তখন অন্যান্য সব বন্য প্রাণীর মতো আত্মরক্ষা আর খাদ্য সংগ্রহ করাই ছিল মানুষের প্রধান কাজ। এজন্যই সেসময় মানুষের কাছে শারীরিক শ্রমের গুরুত্ব ছিল তুলনামূলকভাবে বেশি। তবে কালের বিবর্তনে মানুষ নিজের জীবনে এনেছে যান্ত্রিক পরিবর্তন, সময়ের সাথে তাল মিলিয়ে এগিয়েছে উন্নতির পথে।

সভ্যতার এই অগ্রগতির পথে মানুষের কাছে ধীরে ধীরে শারীরিক শ্রমের তুলনায় মানসিক শ্রমই হয়ে উঠল প্রধান। দর্শন, সাহিত্য, শিল্প, জ্ঞান বিজ্ঞান তথা প্রযুক্তিতে মানসিক শ্রমের বিশেষ প্রয়োগে মানুষ একের পর এক নজির স্থাপন করতে থাকলো। যদিও তাতে কখনই শারীরিক শ্রমের গুরুত্ব কমে যায়নি। আজও মানুষকে নিজের জীবনে বেঁচে থাকার সবচেয়ে প্রাথমিক উপাদান অর্জনে শারীরিক শ্রমেরই সাহায্য নিতে হয়।
শ্রমের গুরুত্ব:
সেই আদিম কাল থেকে আজ আধুনিক সভ্যতার এই চরম বিকাশের মুলে রয়েছে অসংখ্য মানুষের অক্লান্ত পরিশ্রম। প্রতিটি যুগে একটু একটু করে সভ্যতাকে অগ্রগতির পথে এগিয়ে নিয়ে গিয়েছে মানুষ। দর্শন, শিল্প, সাহিত্য, জ্ঞান-বিজ্ঞান যাই হোক না কেন, আজকের এই উন্নতি কোনো একদিনে অর্জিত হয়নি।
সভ্যতার আবর্তনের প্রতিটি পর্যায়ে মানুষের সফলতা ব্যর্থ পরিশ্রমের হল আজকের এই উন্নতি। মানব সভ্যতার আদি লগ্ন থেকে আজ অবধি প্রত্যেক স্তরে রয়েছে শ্রমের অবদান। কারন আমরা জানি সমাজ তথা সভ্যতা কোন দুর্বল অলস ভিত্তির উপর দাঁড়িয়ে থাকতে পারে না। সভ্যতার ঊষালগ্ন থেকে মানসিক তথা শারীরিক উভয় ধরনের শ্রমই এই ভিত্তিকে মজবুত করতে সাহায্য করেছে।

বিশাল এই পৃথিবীতে মানুষ প্রতিনিয়ত শ্রম দান করে চলেছে। এই শ্রমই হল মানুষের ভাগ্যের প্রধান নিয়ন্তা। নিয়ত পরিশ্রমের মাধ্যমেই মানুষ তার নিজের ভাগ্যকে গড়ে তোলে; ভবিষ্যতকে করে সুরক্ষিত। তাছাড়া নিরন্তর শ্রমের মধ্যে দিয়েই বিকশিত হয় মানুষের সৃষ্টিশীল প্রতিভা। সমগ্র সমাজের মানুষের এই সমূহ প্রতিভাময় সম্ভাবনাকে কাজে লাগিয়েই সমাজ তথা সভ্যতা ও উন্নতির পথে এগিয়ে যায়। সেজন্যেই মানব সভ্যতা আজ এতো উন্নত।


শ্রমের মর্যাদায় সাম্য:
সমাজে সব ধরনের শ্রমের সমান গুরুত্ব থাকা আবশ্যক। আমাদের চারপাশে বিভিন্ন বৃত্তির মানুষ বিভিন্ন কাজে রত। প্রত্যেকটি মানুষই নিজের জীবিকা নির্বাহ হেতু জীবনে শ্রমের প্রয়োগ করে চলেছেন। সেই শ্রম শারীরিক বা মানসিক উভয় ধরনের হতে পারে। কেউ চাষ করে খাদ্যের জোগান দেন, কেউ নির্মাণ করেন বসবাসের বাড়ি, রাস্তাঘাট, কেউ চিকিৎসা করে জীবনদান করেন, কেউ পরিবহনের জন্য গাড়ি চালান, ইত্যাদি।

এই সকল প্রকারের শ্রমই সমাজকে সচল রাখার জন্য আবশ্যক। এবং এর কোন একটিকে বাদ দিয়ে অপরটি পূর্ণমাত্রায় ফলপ্রসূ হতে পারে না। জীবনযুদ্ধে আমরা প্রত্যেকেই এক একজন শ্রমিক ভিন্ন অন্য কিছু নই। সেজন্য প্রত্যেক শ্রমিককেই আমাদের সমান গুরুত্ব সহকারে গ্রহণ করতে শিখতে হবে। তাই একথা নিঃসন্দেহে বলা যায় যে দৈনন্দিন জীবনে সকল প্রকারের শ্রমের গুরুত্ব অপরিসীম।

শ্রম বিমুখতা:
“আলস্য আনে দারিদ্রতা,
পাপে আনে দুঃখ।
পরিশ্রমে ধন আনে,
পুণ্যে আনে সুখ।”

উপরের এই লাইনগুলি হয়তো জীবন দর্শনের সবচেয়ে বড় সত্য আপ্তবাক্য। এই আপ্তবাক্যের অনুধাবন করতে কেউ যদি ব্যর্থ হয় তার সম্পূর্ণ জীবন জুড়ে ব্যর্থতার গ্লানি অবশ্যম্ভাবী। শ্রমের মূল্য ও মর্যাদা বুঝতে শিখেও এমন কিছু অপরিণামদর্শী মানুষ রয়েছে যারা অলস, শ্রম বিমুখ, অদৃষ্টবাদী।

এই অলসতাই তাদের জীবনের প্রতিটি পদক্ষেপে ব্যর্থতাকে ডেকে আনে। এবং মানুষের এই ব্যক্তিগত ব্যর্থতা সমাজের ক্ষেত্রে অগ্রগতির প্রতিকূলতা রূপে দেখা দেয়। কোন মানুষের ব্যক্তিগত সাফল্য যেমন সমগ্র সমাজের অগ্রগতির সূচক হিসেবে কাজ করে, ঠিক তেমনি ব্যক্তিগত ব্যর্থতাও সমাজের দুর্গতির সূচক। তাই অলস শ্রমবিমুখ মানুষ শুধুমাত্র তার নিজের জীবনই নয় এমনকি সমাজের পক্ষে ও অভিশাপ।

পরিশ্রম এবং সাফল্য পরস্পর সমানুপাতিক সম্পর্কে কাজ করে। শিকার যেমন শিকারির কাছে নিজে থেকে আসেনা ঠিক সেভাবেই পরিশ্রম ছাড়া কখনও সাফল্য অর্জন করা যায়না। পরিশ্রম ব্যতীত সাফল্যের কল্পনাও অলসতার পরিচায়ক। তাই সমাজের প্রতি তথা নিজেদের প্রতি এই নির্মম প্রবনতার পরিচয় যেন আমরা কখনো না দেই সেই বিষয়ে সকলকে সচেতন থাকতে হবে।

আমাদের সকলকে একথা মনে রাখতে হবে যে অদৃষ্ট কারো হাতে কোন অমূল্য সম্পদ তুলে দেয় না। সম্পদ হোক বা সাফল্য তা কখনও নিজের থেকে এসে উপস্থিত হয়না। অদম্য ইচ্ছা, নিরলস পরিশ্রম আর সংগ্রামের মাধ্যমে তাকে অর্জন করতে হয়। কথিত আছে কোন কর্ম করলে তার ফলের ভোগ আবশ্যক। তেমনভাবেই পরিশ্রমও ফলরূপে সাফল্যকে নিজে থেকেই ডেকে আনে। 

এই ধরিত্রীর বুকে চলমান সভ্যতার পথে কর্ম শক্তিকে হাতিয়ার করে যতক্ষণ পা চলবে, ততক্ষণ প্রতি পদক্ষেপে ফুটবে ফুল। আর তা নাহলে ভাগ্যকে দোষারোপ করে দুঃখে কষ্টেই দিন যাপন করতে হবে। কারণ অলস ব্যক্তি সর্বদাই নিজের নিজের ব্যর্থতাকে আড়াল করবার জন্য ভাগ্যের প্রতিকূলতা তত্ত্বের অবতারণা করে। কিন্তু পরিশ্রমই যে ভাগ্যের সর্বোচ্চ নিয়ামক, এই অমোঘ সত্য সেই শ্রমবিমুখ মানুষের কাছে অধরা থেকে যায়।

উপসংহার:
শ্রম সম্পর্কে যতই বলা হোক না কেন, তা বিশ্বসংসারে এর গুরুত্ব সম্পর্কে যথেষ্ট নয়। তাই মানব জীবনে ব্যক্তিগত শ্রমের গুরুত্ব সম্পর্কিত আলোচনাই তুলনামূলকভাবে সহজতর। শ্রম আমাদের ভেতরকার সুপ্ত প্রতিভা ও সম্ভাবনাকে জাগিয়ে তোলে। সেই সম্ভাবনাকে সম্বল করেই মানুষ সভ্যতা তথা সমাজকে কাঁধে নিয়ে যুগের বৈতরণী পার হয়।

মানব সভ্যতা হোক কিংবা বিজ্ঞান প্রযুক্তি, অথবা শিক্ষা সাহিত্য সংস্কৃতিই, সবই হলো নিরলস শ্রমজাত। অক্লান্ত শ্রম তথা সুদীর্ঘ অধ্যবসায় মানুষকে সভ্যতার ফসল রূপে উন্নতি উপহার দেয়। সেজন্য কর্মবীর মানুষই জীবনে চূড়ান্ত সাফল্যের অধিকারী হয়। সর্বোপরি যুগে যুগে সমাজের প্রতিটি স্তরের মানুষের কর্মবীরতাই আজ মানুষকে পৃথিবীর শ্রেষ্ঠ জীব রূপে বরণ করে নিয়েছে। 

দীর্ঘ সংগ্রামী জীবনের কঠিন অভিজ্ঞতার দ্বারা মানুষ সার্বিক রূপে উপলব্ধি করেছে শ্রমের মূল্য ও মর্যাদা। এই মূল্যবোধকে কাজে লাগিয়ে ভাগ্য লক্ষ্মীকে প্রতিষ্ঠিত করার মধ্য দিয়ে মানুষ মানবসভ্যতা আজ সার্থক রূপ লাভ করেছে।"
শ্রমের মর্যাদা,"ভূমিকা:
""বিশ্বপিতার মহাকারবার এই দিন দুনিয়াটা
মানুষ তাঁহার মূলধন, কর্ম তাহার খাটা""
                             -যতীন্দ্রমোহন বাগচী

পৃথিবী এক বিশাল কর্মক্ষেত্র। কালের পরিক্রমায় বিবর্তনের নানা স্তর পেরিয়ে আধুনিক বিশ্বসভ্যতা যে ঐশ্বর্যময় রূপ পরিগ্রহ করেছে, তা পরিশ্রমেরই সম্মিলিত যোগফল। শ্রম বর্তমান সভ্যতার সৌধকৃতির অনবদ্য উপাচার। শ্রমকে ভিত্তি করেই সমাজ সংস্কৃতির বিকাশ, পরিপুষ্ট ও প্রতিষ্ঠা সম্ভব হয়েছে। লক্ষ কোটি মানুমানুষের যুগ যুগান্তরের শ্রমেই গড়ে উঠেছে সভ্যতার সৌন্দর্য বিলাসিত তিলোত্তমা মূর্তি। তাদের নাম ইতিহাস লেখা নেই। তারা পাহাড়-পর্বত কেটে পথ তৈরি করেছে, নদীর উপর সেতু বানিয়েছে, নির্মাণ করেছে আমাদের ঘরবাড়ি, সুন্দর সুন্দর প্রাসাদ, সুরম্য অট্টালিকা। মাথার ঘাম পায়ে ফেলে উদয়স্ত পরিশ্রম করে কেউ ফলিয়েছে সোনার ফসল, কেউ বুনেছে লজ্জা নিবারণের বস্তু, কেউ বা জীবনকে সুন্দর ও সুখময় করার জন্য বানিয়েছে ভোগ-পণ্যসামগ্রী। মানবসমাজে সবার সম্মিলিত প্রচেষ্টাই সভ্যতার এই অনবদ্য বিকাশ সম্ভব হয়েছে।

শ্রম কী এবং শ্রমের ধরণ:
কর্ম সম্পাদনে দৈহিক ও বুদ্ধিবৃত্তিক শক্তি ব্যয় করাকেই শ্রম বলে। পৃথিবীতে বেঁচে থাকতে মানুষকে কোনো না কোনো কাজ করতেই হয়। তবে সব কাজ একরকম নয়। সকল কাজের জন্য আবার এক ধরনের শক্তি ব্যয় হয় না। আবার সকল কাজ সকল ব্যক্তির দ্বারা করাও সম্ভব হয় না। কেউ দেয় শারীরিক শ্রম আবার কেউ দেয় মানসিক শ্রম। তাই এদিক থেকে শ্রমকে দুই ভাগে ভাগ করা যায়। যথাঃ ১। কায়িক শ্রম ২। মানসিক শ্রম।
মানসিক শ্রম:
কোনো কাজে মন ও মেধাশক্তির ব্যবহারই মানসিক শ্রম। কোনো কাজ শুধু করলেই হয় না, তা সঠিক উপায়ে করা ও সুষ্ঠু উপায়ে সম্পন্ন করার জন্য প্রয়োজন মানসিক শ্রম। কথায় আছে, 

""অলস মস্তিষ্ক শয়তানের কারখানা।"" 

অলস ব্যক্তির মাথায় কুচিন্তা ছাড়া আর কিছুই আসে না। অন্যদিকে যে ব্যক্তি কর্মের সাথে সর্বদা জড়িত থাকে তার মাথায় কোনো কুচিন্তা আসে না। সে তার কাজ নিয়েই ব্যস্ত থাকে এবং তার মাথায় কাজ নিয়েই নিত্য নতুন ভাবনা আসতে থাকে। দেশ-বিদেশের সকল বৈজ্ঞানিক, প্রকৌশলী, চিকিৎসক, লেখক-সাহিত্যিক, দার্শনিকেরা মূলত মানসিক শ্রমের মাধ্যমে কর্ম সম্পাদন করেন।
শারীরিক শ্রম বা কায়িক শ্রম:
জগতের সকলকেই এই পৃথিবীতে বেঁচে থাকার জন্য শারীরিক ও মানসিক পরিশ্রম করতে হয়। মানসিক শ্রম একটি কাজের সৃষ্টি করে। আর কায়িক শ্রম সেই কাজকে বাস্তবায়ন করে। আমাদের সৃষ্টিকর্তা আমাদেরকে হাত, পা ইত্যাদি অঙ্গ-প্রত্যঙ্গ দিয়েছেন কায়িক শ্রমের জন্য। শারীরিক শ্রম কোনো আত্মসম্মানের বিষয় নয়। কোনো কাজকেই ছোট করে দেখা উচিত নয়। এদশের কায়িক শ্রমিক কৃষক, কামার, কুমোর, জেলে, মজুরেরা তাদের অক্লান্ত পরিশ্রমের দ্বারা দেশকে এগিয়ে নিয়ে যাচ্ছেন। সাম্যের কবি নজরুল বলেছেন,

""তোমারে সেবিতে হইল যাহারা মজুর, মুটে ও কুলি,
তোমারে বহিতে যারা পবিত্র অঙ্গে লাগাল ধূলি;
তারাই মানুষ, তারাই দেবতা, গাহি তাহাদেরি গান,
তাদেরি ব্যথিত বক্ষে পা ফেলে আসে নব উত্থান ""

শ্রমের গুরুত্ব বা প্রয়োজনীয়তা:
পৃথিবী নামক এই সংসার-সমরাঙ্গণে শ্রমের প্রয়োজনীয়তা অপরিহার্য ও অনস্বীকার্য। সুখ, সমৃদ্ধি, ধন ও ঐশ্বর্য এর মূলে রয়েছে শ্রম। বাংলায় একটি প্রবাদ আছে, ' পরিশ্রমে আনে ধন পূণ্যে আনে সুখ, আলস্যে দারিদ্র আনে পাপে আনে দুখ'। শ্রমের গুরুত্ব সম্পর্কে পবিত্র কোরআনে আল্লাহ তায়ালা বলেন,

""লাইসালিল ইনসানি ইল্লা মাসা'আ।"" 

অর্থাৎ, মানুষের জন্য শ্রম ব্যতিত আর কিছুই নেই। আসলে শিশুর পরিবর্ধনের ক্ষেত্রে মাতৃদুগ্ধের মতোই ব্যক্তি কিংবা রাষ্ট্রীয় জীবনে শ্রমের কোনো বিকল্প নেই। কবিগুরু বলেছেন,
""
কৃষকের পুত্র কিংবা রাজার কুমার,
সবারই রয়েছে কাজ এ বিশ্ব মাঝার।""
মহামানবদের কাছে শ্রমের মর্যাদা:
বিশ্বের সকল মহামানব ও মনীষীই শ্রমের প্রতি শ্রদ্ধাশীল ছিলেন। মানবজাতির আদিম দিনগুলোর দিকে তাকালেই বোঝা যাবে আমাদের ভদ্রতার অহংকার কতটা মূল্যহীন। মুসলমানদের আদি পিতা আদম (আঃ) ও আদি মাতা হাওয়া (আঃ) তো কোনো দাসদাসী নিয়ে পৃথিবীতে আসেননি। তারা সব কাজ নিজেরাই করতেন। এজন্যই বলা হয়,

""When Adam delved and Eve span,
Who was then the gentleman?""

আমাদের প্রিয়নবী মোহাম্মদ (সাঃ) তার ব্যক্তিজীবনে অনেক পরিশ্রম করেছেন। খলিফা হযরত আলী (রাঃ) খলিফা হওয়া সত্ত্বেও পরিশ্রম করে মানবেতর জীবনযাপন করতেন। আলবার্ট আইনস্টাইন বলেন,
""A hard working street cleaner is better than a lazy scholar.""

শ্রম ও সভ্যতা:
প্রতিকুল পরিবেশ ও বিরুদ্ধ প্রকৃতি মানুষের অস্তিত্বকে বিপন্ন করে তুলেছিল। তখন থেকেই মানুষ আপন শ্রমে-সহিষ্ণুতায় জয়ী হয়ে অস্তিত্বকে রক্ষা করেছে। সভ্যতার প্রাথমিক পর্যায়ে মানুষ কায়িক শ্রম আর মানসিক শ্রমের মাধ্যমে প্রতিযোগিতায় তীর ও নৌকা চালানো শিখেছে, শিকার করে মাংস খেতে শিখেছে। তারপর সভ্যতার কৈশোরে চাষাবাদ করে আঙিনায় সোনার ফসল উঠিয়েছে। আর সভ্যতার যৌবনে প্রাসাদ নির্মাণ, নগর পত্তন, দূর্গ, সেতু, পরিখা, পথ-ঘাট প্রভৃতি তৈরি করতে শিখেছে। গ্রিক ও রোম সভ্যতা গড়ে উঠেছে বুদ্ধিজীবীদের মানসিক শ্রম আর ক্রীতদাসদের কায়িক শ্রমে। সভ্যতার সৌধ নির্মাণে সকল শ্রেণির শ্রমজীবীর প্রতি কবি অক্ষয় কুমার বড়াল উচ্চকণ্ঠে শ্রদ্ধা নিবেদন করে বলেছেন,

""নমি আমি প্রতিজনে,আদ্বিজ চন্ডাল,
প্রভু, ক্রীতদাস।
সিন্ধুমূলে জলবিন্দু, বিশ্বমূলে অণু
সমগ্রে প্রকাশ।
নমি কৃষি-তন্তুজীবী,স্থপতি তক্ষক
কর্ম, চর্মকার""
শ্রম সম্পর্কে মনীষীদের ধারণাঃ
পৃথিবীর সকল মনীষীই শ্রমকে অভিনন্দন জানিয়েছেন। শ্রম ছাড়া কোনো মনীষীই তাদের লক্ষ্যে পৌছতে পারেননি। যেই মনীষীরা যত বেশি পরিশ্রম করেছেন তারা ততো বেশি সাফল্য পেয়ছেম। কবি Shelly ইংল্যান্ডের কৃষক, তাঁতি প্রভৃতি নির্যাতিত ও প্রবঞ্চিত শ্রমজীবীদের সঙ্গে একাত্মতা বোধ করে তাদের নবজাগরণের মহাসংগীত গেয়েছেন। তিনি বলেছেন-

""Sow seed, but let no tyrant reap,
Find wealth, let no imposter heap.
Weave robs, let not the idle wear,
 Forge arms in your defence to bear""

William Silvers তাঁর 'To working Men of Every Clime' কবিতায় শ্রম ও শ্রমিকের জয়গানে মুখর হয়ে উঠেছেন-
""Kings and nobles may conspire,
God will pour on them his ire.
Workman shout, for ye are free,
Yours is now in victory""

এভাবেই মহান মনীষীরা তাদের কাব্য ও গল্পে ফুটিয়ে তুলেছেন শ্রমের আসল মর্যাদা ও শ্রমিকদের আসল পরিচয়। 

সুখ-সম্পদ ও পরিশ্রমঃ
প্রকৃতপক্ষে শ্রমই মানুষের জীবনে সুখ নিয়ে আসে । মানুষ জাতি সবসময় সুখের অন্বেষণে ছুটে বেড়ায়। পরিশ্রমের দ্বারা একজন হতদরিদ্র মানুষও সম্পদশালী ব্যক্তিতে পরিণত হতে পারে। তাই ইংরেজিতে একটি প্রবাদ আছে, ""Industry is the mother of good luck"" অর্থাৎ পরিশ্রমই সৌভাগ্যের প্রসূতি।  কর্মবিমুখ ব্যক্তি সবসময় অলস জীবনযাপন করে। ফলে সারা বছরই তার পরিবারে অভাব অনটন লেগেই থাকে। তাই জীবনে সুখ-সাচ্ছন্দ আনতে হলে পরিশ্রমের বিকল্প নেই।

ভাগ্য রচনা ও প্রতিভা বিকাশে শ্রমঃ
কথায় আছে মানুষ তার নিজ ভাগ্যের স্থপতি। অর্থাৎ মানুষ নিজের ভাগ্যকে নিজেই নির্মাণ করতে পারে। আর সৌভাগ্য নির্মাণের সবচেয়ে বড় হাতিয়ার হলো শ্রম। শ্রমই ব্যক্তিকে দিতে পারে ঐশ্বর্য আর জাতিকে দিতে পারে সমৃদ্ধি। শ্রমের এই গুরুত্বকে বিবেচনা করে পশ্চাত্য এক মনীষী Virgil বলেছেন,

""The dignity of labour makes a man self confident and high ambitious. So the evaluation of labour is essential."" 

তাই নিজের সৌভাগ্য রচনা করতে শ্রমের বিকল্প নেই। 

উন্নত বিশ্বে শ্রমের মর্যাদাঃ
বিশ্বের যে সকল দেশ আজ সগর্বে মাথা উঁচু করে উন্নতির আসনে সমাসীন, তাদের মূলে রয়েছে শ্রমের মর্যাদা। সেসব দেশে মানুষ শ্রমের মর্যাদা দিতে জানে এবং কোনো কাজকে তারা ছোটো করে দেখে না। আমাদের দেশের শ্রমিকের যথাযথ মর্যাদা নেই বলে তারা কাজের প্রতি উদাসীন হয়ে চলে যায় বিদেশে। চীন, জাপান, ইংল্যান্ড, পোল্যান্ড, যুক্তরাষ্ট্র, কানাডা প্রভৃতি দেশে শ্রমকে সর্বোচ্চ মর্যাদা দেয়া হয়। এসব দেশের উন্নয়নের পিছনে রয়েছে ব্যাপক শ্রম তৎপরতা এবং শ্রমের প্রতি অসামান্য শ্রদ্ধা প্রদর্শন। আমাদের দেশেও এইরুপ শ্রমের মর্যাদা দেয়া হলে দেশ উন্নতির স্বর্ণশিখরে পৌছতে পারবে। 
ছাত্রজীবনে শ্রমের গুরুত্ব:
ছাত্রজীবনকে বলা হয় মানবজীবনের বীজ বপণের সময়। এসময় মানুষ তার নিজের জীবনকে নিজের মতো করে গড়তে শিখে। তাই ছাত্রজীবনে শ্রমের গুরুত্ব অপরিসীম। যেসব ছাত্রছাত্রী কঠোর পরিশ্রম করে লেখাপড়া করে তারাই পরীক্ষা ভালো ফলাফল করতে সক্ষম হয় এবং পরবর্তী জীবনের প্রতিটি পদক্ষেপে তারা সফলতা পায়। অন্যদিকে অলস, কর্মবিমুখ শিক্ষার্থীরা পড়ালেখা না করে অন্যান্য কুকর্মে লিপ্ত থাকে এবং পরীক্ষায় তো খারাপ ফলাফল করেই এবং জীবনের পরবর্তী সময়ে তারা কোনো উন্নতি করতে পারে না। ফলে পরবর্তীতে তাদের হতাশার জীবন কাটাতে হয়। তাই ছাত্রজীবনে পরিশ্রমের গুরুত্ব অপরিসীম। সমাজবিজ্ঞানী পার্সো বলেন, ""প্রতিভা বলে কিছু নেই, সাধনা করো, সিদ্ধিলাভ হবেই।""

জাতীয় জীবনে শ্রমের গুরুত্ব:
এ পর্যন্ত যতগুলো রাষ্ট্র উন্নতির স্বর্ণশিখরে পৌছেছে তাদের সকলেরই মূলমন্ত্র ছিল কঠোর পরিশ্রম। শ্রমহীন কোনো জাতি উন্নতি করতে পারে না। জগতের এত যে কীর্তি স্থাপিত হয়েছে তার মূলে রয়েছে মানুষের চিন্তা, পরিশ্রম ও অধ্যবসায়। শ্রমের মর্যাদা প্রতিষ্ঠিত হলেই পরিশ্রমের প্রকৃত সুফল পাওয়া যাবে। তাই জাতীয় জীবনের সকল পর্যায়ে শ্রমের গুরুত্ব অপরিসীম। সমবেতভাবে পরিশ্রমী হলে জাতীয় উন্নতি অসাধ্য কিছু নয়।
ইসলামসহ অন্যান্য ধর্মে শ্রমের মর্যাদা: 
প্রতিটি ধর্মেই শ্রমের মর্যাদা নির্দেশনা দেওয়া হয়েছে। পবিত্র ইসলাম ধর্মেও শ্রমের উপর অত্যন্ত মর্যাদার সাথে গুরুত্ব দেওয়া হয়েছে। আমাদের প্রিয় নবি মুহম্মদ (সাঃ) সবসময় নিজের কাজ নিজে করতেন এবং সাহাবিদেরকেও নিজের কাজ নিজে করার প্রতি উৎসাহ প্রদান করতেন। নবি হওয়ার পরও তিনি কঠোর পরিশ্রম করে আয় করতেন। ইসলামের চতুর্থ খলিফা আলী (রাঃ)-ও পরিশ্রমী ছিলেন। খলিফা হওয়া সত্ত্বেও তিনি অত্যন্ত সাধারণ জীবনযাপন করতেন এবং পরিশ্রমের দ্বারা নিজের আহারের ব্যবস্থা করতেন। মহানবি (সাঃ) শ্রমের প্রতি গুরুত্ব দিয়ে তাঁর বিদায় হজের ভাষণে বলেন,

""শ্রমিককে তার ঘাম শুকানোর আগেই পারিশ্রমিক দিয়ে দাও।"" 

অন্যদিকে হিন্দুদের ধর্মগ্রন্থ উপনিষদে রয়েছে, 

""শ্রম বিনা শ্রী হয় না।"" 

এখানেও শ্রমের মর্যাদার প্রতি গুরুত্ব আরোপ করা হয়েছে। 

আমাদের দেশে শ্রমের মর্যাদা: 
ব্যাপারটা দুঃখজনক হলেও বলতেই হয় যে এদেশে কায়িক বা শারীরিক শ্রম এখনো পূর্ণ মর্যাদা পায়নি। শ্রমবিমুখতা আমাদের জাতীয় বৈশিষ্ট্য হয়ে দাঁড়িয়েছে। লেখাপড়া শিখে কলম পিষে কে কত বড়লোক হবে এটাই সকলের স্বপ্ন। তারা সকল কায়িক শ্রম ও শ্রমিকের প্রতি অবজ্ঞা প্রদর্শন করে। তাদের প্রতি খারাপ ব্যবহার করে এবং ন্যায্য মজুরি থেকে তাদের বঞ্চিত করে। তাই আমাদেরকে যত তাড়াতাড়ি সম্ভব এই প্রাচীন ধ্যান-ধারণার পরিবর্তন ঘটাতে হবে। তবেই দেশের শ্রমিকের ন্যায্য মর্যাদা পাবে।

শ্রমের জয়:
প্রতিটি দেশের উন্নতি করতে হলে ঐ দেশের শ্রমিককে তার শ্রমের যথাযথ মূল্য দিতে হবে। একটা সময় ছিল যখন শ্রমিকেরা তাদের কাজের জন্য সঠিক মূল্য পেত না। তারা ১২ ঘণ্টা কাজের বিনিময়ে অনেক অল্প মজুরি পেত। তাছাড়া অনেক সময়ই তাদের উপর কারণে অকারণে অত্যাচার করা হতো। এই বৈষম্যের দাবিতে ১৮৮৫ সালের মে মাসে আমেরিকার শিকাগো শহরের শ্রমিকেরা আন্দোলন করতে রাস্তায় নামে। সেই আন্দোলনে পুলিশ গুলি চালায়। এর ফলে অনেক শ্রমিক হতাহত হয়। সেই স্মৃতিকে ধরে রাখতে প্রতি বছর মে মাসে ১ম দিনে মে দিবস পালন করা হয়। বিশ্ব মে দিবস পালনের মূল লক্ষ্যই হলো শ্রমিকের ন্যায্য অধিকার প্রতিষ্ঠা করা।

শ্রমশীল ব্যক্তির উদাহরণ:
জগতে যে সব মহামনীষী আপন কীর্তিবলে স্মরণীয় হয়ে আছেন, তাদের জীবনের মূলমন্ত্রই ছিল পরিশ্রম। মাইকেল মধুসূদন দত্ত, রবীন্দ্রনাথ ঠাকুর, কাজী নজরুল ইসলাম প্রমুখের কঠোর ও নিরন্তর শ্রমসাধনায় রচিত কাব্য, নাটক, উপন্যাস ইত্যাদি রচনা করে তাদের জীবনে এনে দিয়েছে বিপুল খ্যাতি ও প্রতিষ্ঠা। কঠোর পরিশ্রম করেই আব্রাহাম লিংকন, মার্কনি, নীল আর্মস্ট্রং, হিলারি তেনজিং, অন্ধ কবি হোমার, মহাকবি ফেরদৌসী, ম্যরাডোনা, কলম্বাস, নেপোলিয়ন গৌরবের উচ্চ শিখরে প্রতিষ্ঠিত হয়েছেন।

শ্রমিক লাঞ্ছনা:
আমাদের দেশসহ পৃথিবীর অনেক দেশেও এখনো শ্রমিকেরা তাদের ন্যায্য সম্মান পাচ্ছে না। উপরন্তু তারা নানান ধরণের অত্যাচার ও হয়রানির শিকার হচ্ছে। মানুষের ধারণা যারা উচ্চবিত্ত তাদের সম্মানই বেশি। অথচ যুগ যুগ ধরে সভ্যতার প্রাচীর গড়েছে যেসব শ্রমিকেরা তাদেরকেই পড়ে থাকতে হচ্ছে লাঞ্ছনার অন্ধকারে। তারা পাচ্ছে না তাদের কাঙ্খিত সম্মান, ন্যায্য মূল্য ও কাজের পরিবেশ। যার ফলে আজও আমাদের দেশ উন্নতি করতে পারছে না। ধনীরা তাদের উদরপূর্তি করছে আর শ্রমিকেরা গরিব থেকে ফকির হচ্ছে। কবিগুরুরা তাদের কবিতায় বলেন,

""তাঁতি বসে তাঁত বুনে, জেলে ধরে মাছ,
বহূদুর প্রসারিত এদের বিচিত্র কর্মভার,
তারি পরে ভর দিয়ে চলিতেছে সমস্ত সংসার।""

অথচ আজকের এই পৃথিবীতে তারাই পায়নি সম্মান।
কর্মবিমুখ ব্যক্তির অবস্থা: 
শ্রম ছাড়া কোনো ব্যক্তি সাফল্যের দ্বারে পৌছতে পারে না। কর্মবিমুখ ব্যক্তি তার সময়কে সঠিক পথে কাজে লাগায় না। ফলে পদে পদে সে বাধার সম্মুখীন হয় যা তাকে সামনে যেতে দেয় না। কর্মবিমুখ মানুষেরা আজকের কাজ পরেরদিনের জন্য রেখে দেয়। ফলে কাজটি আর কখনোই করা হয়ে ওঠে না। কর্মবিমুখ ব্যক্তি সারা জীবন হতাশার মধ্য দিয়ে কাটায়। তবে সেই হতাশাকে দূর করার জন্য কাজ করতে পারে না। এই হতাশাপূর্ণ জীবন তাকে একসময় মৃত্যুর দিকে ঠেলে দেয়। তাই কর্মবিমুখ না থেকে পরিশ্রমের দ্বারা জীবনকে গড়ে তুলতে হবে।

উপসংহার:
ইংরেজিতে একটি প্রবাদ আছে, God help those who help themselves."" অর্থাৎ যে নিজেকে সাহায্য করে আল্লাহ তাকে সাহায্য করেন। সুর্যের সাথে উদ্ভিদ ও প্রাণীর সম্পর্কের মতোই শ্রমের সাথে সমাজ-সভ্যতার নিবিড় সম্পর্ক বিদ্যমান। শ্রম আসলে মানুষ ও তার সমাজ-সভ্যতার আশীর্বাদস্বরূপ। শ্রমিকের শ্রম মানবসভ্যতার জনক। পৃথিবীতে স্মরণীয় ও বরণীয় ব্যক্তিত্ব রূপে চিরকাল মানুষের মনে বেঁচে থাকতে হলে শ্রমের বিকল্প নেই। কঠোর পরিশ্রমের মাধ্যমে যে কেউই তার লক্ষ্যে পৌছতে পারে। এ সম্পর্কে মার্কুস বলেন, ""জীবন যার মহৎ কাজে পরিপূর্ণ মৃত্যুর পর তার কবরে মার্বেল পাথরের কারুকাজ না থাকলেও কিছু আসে যায় না।"" তাই আমাদেরকে কঠোর পরিশ্রমের দ্বারা নিজেদের ব্যক্তিত্ব ও দেশের উন্নতির জন্য কাজ করে যেতে হবে। তাহলেই আমরা বিশ্বের বুকে উন্নত জাতি হিসেবে স্থান করে নিতে পারব।
"
শ্রমের মর্যাদা,"ভূমিকা:
মানবসভ্যতার সকল সৃষ্টির মূলেই রয়েছে শ্রম । আজকের সভ্যতা যুগ-যুগান্তরের অগণিত মানুষের নিরলস শ্রমের ফসল । জীবনধারণের তাগিদেই মানুষ কর্মব্যস্ত। তাকে শ্রমের মাধ্যমেই তার চাহিদা পূরণ করতে হয়। গুহাবাসী মানুষ একমাত্র শ্রমের মাধ্যমেই বর্তমানের এ উন্নত সভ্যতার জন্ম দিয়েছে। কৃষকের ফসল উৎপাদন, শিল্পীর শিল্পকর্ম, জ্ঞানীর জ্ঞানার্জন, মহাশূন্যে নভােচারীর দুঃসাহসিক অভিযান, সমুদ্রের তলদেশ হতে ডুবুরির দুঃসাহসিক তথ্য আহরণ, বিজ্ঞানীর নব নব অত্যাশ্চর্য আবিষ্কার সবই শ্রমলব্ধ ফসল। মানবজীবনের সবক্ষেত্রেই যা কিছু দৃশ্যমান তা সবই পরিশ্রমের মাধ্যমে অর্জিত হয়েছে।

শ্রমের মহিমা:
জন্মগতভাবেই মানুষ কিছু না কিছু সুপ্ত প্রতিভার অধিকারী। আর এ সুপ্ত প্রতিভার বিকাশ একমাত্র শ্রমের মাধ্যমেই সম্ভব। মানুষ নিজেই তার ভাগ্যনির্মাতা। পরিশ্রমের মাধ্যমেই মানুষ নিজের ভাগ্য গড়ে তােলে। ইতিহাসলব্ধ জ্ঞান থেকে আমরা দেখতে পাই, যে সকল মানুষ পৃথিবীতে স্মরণীয়-বরণীয় তাঁদের সাধনাই ছিল পরিশ্রম। তাঁদের অক্লান্ত পরিশ্রমের সাফল্যেই মানবসভ্যতা সমৃদ্ধ থেকে সমৃদ্ধতর হয়েছে। উন্নত দেশগুলাের দিকে তাকালে দেখা যায়, তাদের উন্নতি
পরিশ্রমেরই অবদান। যে জাতি শ্রমকে মূল্য দিতে পেরেছে, সে জাতিই জগতে শ্রেষ্ঠত্ব অর্জন করেছে। কঠোর পরিশ্রমই। তাদের শ্রেষ্ঠত্ব অর্জনের মহিমা দিয়েছে।

শ্রমের গুরুত্ব:
মানবজীবন ও মানবসভ্যতার উন্নতির জন্যে প্রতিটি ক্ষেত্রে শ্রম অপরিহার্য উপাদান। মানুষের জন্ম তার নিজের অধীন নয়, কিন্তু কর্ম নিজের অধীন। এজন্যেই বলা হয় “জন্ম হােক যথা তথা কর্ম হােক ভালাে’, কারণ কমই পারে মানুষকে সাফল্যের স্বর্ণশিখরে পৌছে দিতে। শ্রমের মাধ্যমেই মানুষ জীবন সংগ্রামে জয়ী হতে পারে। অনেক প্রতিকূল পরিস্থিতি মােকাবিলা করে মানুষকে তার অস্তিত্ব টিকিয়ে রাখতে হয়। এসব ক্ষেত্রে পরিশ্রমই তার একমাত্র হাতিয়ার। তাই ব্যক্তিজীবনে এবং সমাজে শ্রমের যথাযথ মর্যাদা ও স্বীকৃতি দিতে হবে। সমাজে বিভিন্ন স্তরে শ্রমের পার্থক্য থাকলেও কোনােটার গুরুত্বই কম নয়। সামাজিক প্রয়ােজনীয়তা অনুযায়ী প্রতিটি স্তরের শ্রমই সমান গুরুত্বপূর্ণ। কৃষক, মজুর, শিক্ষক, ডাক্তার, শিল্পী, বিজ্ঞানী, রাষ্ট্রনায়ক প্রত্যেকের যথাযথ পরিশ্রমই সমাজ ও দেশের অগ্রগতি সাধন করে। তাই মানবজীবনে শ্রমের গুরুত্ব অপরিসীম।বিজ্ঞানী আলবার্ট আইনস্টাইন বলেছেন, ‘… a hard working street cleaner is a better man than a lazy scholar.’ শ্রমই মানুষকে সৃজনশীল করে। নব নব সৃজনের মাধ্যমে মানুষ নতুন অগ্রগতি সাধন করে। আজকের দিনের মানুষের শ্রমসাধিত কর্ম আগামী দিনের মানুষকে নতুন কর্মে উজ্জীবিত করে। এককথায়, মানুষকে যথাযথ মর্যাদায় প্রতিষ্ঠিত ক্রা এবং কাল থেকে কালান্তরে অমর করে রাখার একমাত্র উপায় শম। শ্রমবিমুখ তথা কর্মবিহীন ব্যক্তি মৃত্যুর সাথে সাথেই পৃথিবীর বুক থেকে হারিয়ে যায়। অন্যদিকে শ্রমের প্রতি শ্রদ্ধাশীল মানুষ ইতিহাসের পাতায় বেঁচে থাকে চিরদিন। অর্থাৎ মানুষ বেল। প্রাত্যহিক জীবনযাপনেই বাঁচে না। সশ্রমের শক্তিতেই বাঁচে।
মানসিক ও শারীরিক শ্রম:
সকল কাজের সাফল্য প্রাপ্তির জন্যে মানসিক ও শারীরিক পরিশ্রমের ভূমিকা অনস্বীকার্য। মানসিক পরিশ্রম মানসিক উন্নতি দান করে এবং নবসৃষ্টির, নবচিন্তার জন্ম দেয়। আর মানসিক শ্রম যে কাজের চিন্তা করে শরীরিক শ্রম তা সম্পাদন করে। তাই সকলকেই এ উভয় শ্রমের মর্যাদাকে স্বীকার করতে হবে। জীবনে প্রতিষ্ঠা লাভের ক্ষেত্রে উভয়। শ্রমই সমান গুরুত্বপূর্ণ। কিন্তু কার্যত আমরা দেখি, মানসিক পরিশ্রমের মর্যাদা মানুষ স্বীকার করলেও শারীরিক পরিশ্রমকে অনেকেই অবজ্ঞার চোখে দেখে । ফলে সামাজিক ক্ষেত্রে দেখা যায়, শিক্ষক, দার্শনিক, বিজ্ঞানী, চিকিৎসক, রাজনীতিবিদ, অর্থনীতিবিদ প্রমুখ পেশাজীবী মানুষের অবস্থান সমাজের উপরতলায় । অন্যদিকে কুলি-মজুর-কৃষক-শ্রমিক এদের অবস্থান সমাজের নীচুতলায় । অন্নহীন, বস্ত্রহীন, শিক্ষাহীন মানবেতর জীবনই তাদের নিত্যসঙ্গী। যদিও শারীরিক শ্রম সমাজে প্রতিষ্ঠা লাভের উপায়, আত্মসম্মানের পরিপন্থি নয়। প্রতিটি মানুষই দেশ ও জাতির কল্যাণ করার উদ্দেশ্যে নিজ যােগ্যতা অনুসারে মানসিক কিংবা শারীরিক শ্রমকে অবলম্বন করছে। তাই উভয় পরিশ্রমই মর্যাদার। মানসিক শ্রম যেমন ব্যক্তিমনে সুচিন্তা ও সদ্ভাব জন্ম দেয়, তেমনি শারীরিক শ্রমজীবী মানুষ সমাজ ও দেশকে সুন্দর ও কল্যাণকর করার প্রয়াসী হয়। এদের অবদান স্বীকার করে কবি কাজী নজরুল ইসলাম বলেছেন–

‘গাহি তাহাদের গান —
ধরণীর হাতে দিল যারা আনি’ ফসলের ফরমান।
শ্রম কিনাঙ্ক-কঠিন যাদের নির্দয় মুঠি-তলে
ত্ৰস্তা ধরণী নজরানা দেয় ডালি ভরে ফুলে ফলে।’

ব্যক্তিজীবনে শ্রমের গুরুত্ব:
শ্রমবিমুখ ব্যক্তি কখনােই জীবনকে সুন্দর করে গড়ে তুলতে পারে না। সামাজিক মর্যাদায় প্রতিষ্ঠিত হতে হলে প্রত্যেক ব্যক্তিকেই শারীরিক ও মানসিক শ্রমকে সমান মূল্য দেয়া উচিত। অন্যথায় জীবনে নেমে আসে অভিশাপ। বিশ্ববরেণ্য ব্যক্তিদের জীবন পর্যালােচনা করলে আমরা দেখতে পাই, নিরলস শ্রম সাধনাই তাদের সাফল্যের একমাত্র কারণ। সমষ্টিগত জীবনকে সুন্দর ও মহিমাময় করতে শ্রমের গুরুত্ব অনস্বীকার্য। কিন্তু ব্যক্তিজীবনে শ্রমের গুরুত্ব আরও গভীর ও ব্যাপক। কেননা শ্রমন্মুিখ ব্যক্তি সাফল্যের ছোঁয়া থেকে চিরকালই বঞ্চিত। পরীক্ষার ফল প্রকাশের পর পত্রিকার পাতায় ফুটে ওঠে এমন অনেক ছাত্রের ছবি, যাদের আর্থিক সংগতি শূন্যের কোটায়। তবুও একমাত্র কঠোর পরিশ্রমের মাধ্যমেই তারা। পরীক্ষায় অসাধারণ সাফল্য অর্জন করছে। দৈহিক ও মানসিক পরিশ্রমের ফলেই তারা জীবনকে সুন্দর করে তুলছে। একইভাবে ইতিহাসবিখ্যাত ব্যক্তি জর্জ ওয়াশিংটন, আব্রাহাম লিঙ্কন, আলবার্ট আইনস্টাইন, ঈশ্বরচন্দ্র বিদ্যাসাগর, মাক্সিম গাের্কি, রবীন্দ্রনাথ ঠাকুর, কাজী নজরুল ইসলাম প্রমুখ ব্যক্তির জীবন থেকেও আমরা একই শিক্ষা গ্রহণ করি। শ্রমবিমুখত ব্যক্তিকে ব্যর্থতার গ্লানিতে পর্যবসিত করে, তার অগ্রগতির পথকে করে রুদ্ধ। তাই ব্যক্তিজীবনের সাফল্য শ্রমেরই সাফল্য।

সভ্যতা বিকাশে শ্রম:
মানবসভ্যতার বুনিয়াদ তৈরি করেছে শ্রম। একদিন গুহাবাসী মানুষ জীবন সংগ্রামের তাগিদে পাথরের নুড়ি দিয়ে শ্রমের সাহায্যে হাতিয়ার তৈরি করতে শিখেছিল। তারপর লক্ষ-কোটি মানুষের তিল তিল শ্রমে গড়ে উঠেছে। আজকের সভ্যতার বিজয়স্তম্ভ। মানুষ যদি নিষ্কর্মা হয়ে ভাগ্যের হাতে আত্মসমর্পণ করে বসে থাকত তাহলে আমাদের সামনে এ সমুন্নত সভ্যতার বিকাশ হতাে না । শ্রমের শক্তিতেই মানুষ নতুন নতুন সামাজ্যের পত্তন করেছে, করেছে সভ্যতার ক্রমবিস্তার। শ্রম ব্যক্তিজীবনকে সমৃদ্ধ ও ঐশ্বর্যশালী করে তারই প্রভাব পড়ে সমাজজীবনের ওপর। তাই শুধু ব্যক্তিজীবনের বিকাশ নয়, সভ্যতার বিকাশেও শ্রমই হাতিয়ার। বিষপানে দৃষ্টি দিলে দেখা যায়, যে জাতি যত বেশি পরিশ্রমী সে জাতি তত বেশি উন্নত। রাশিয়া, চীন, আমেরিকা, জার্মানি, জাপান প্রভৃতি দেশ শ্রমের প্রক্রিয়াতেই এত বেশি উন্নত। যুগ যুগ ধরে মানুষের কঠোর শ্রমই পৃথিবীকে বাসযােগ্য করেছে, সভ্যতাকে করেছে সমৃদ্ধ একবিংশ শতাব্দীর উন্নত ও প্রগতিশীল সভ্যতাও মানুষের নিরলস শ্রমের ফসল।

উপসংহার:
পৃথিবী সৃষ্টি থেকে বর্তমান পর্যন্ত প্রতিটি ক্ষেত্রে শ্রমের অবদান অপরিসীম। ব্যক্তিজীবন থেকে জাতীয় জীবনের কাঙ্ক্ষিত সাফল্য একমাত্র শ্রমশক্তির মাধ্যমেই সম্ভব। তাই দেশের জন্য, মাজের জন্য অবস্থান ও দক্ষতা অনুযায়ী যে পরিশ্রমই করা হোক না কেন তার প্রতি শ্রদ্ধাশীল হতে হবে। সব শ্রেণির শ্রমকে যদি সমান মর্যাদা দেয়া হয় তবেই দেশ ও জাতির যথার্থ কল্যাণ সাধিত হবে। সমাজ ও সভ্যতার ক্রমবিকাশের জন্য সব ধরনের শ্রমই প্রয়ােজনীয়— এ বােধই পারে সব ধরনের শ্রমের মর্যাদা প্রতিষ্ঠা করতে। পৃথিবীর উন্নত দেশগুলােতে শ্রমের এবং শ্রমজীবী মানুষের অধিকার ও মর্যাদা স্বীকৃত। আমাদের দেশের উন্নতিও এ মূল্যবােধের মাধ্যমে সম্ভব।"
কম্পিউটার,"ভূমিকা : বিজ্ঞান মানবসভ্যতার চালিকাশক্তি। প্রকৃতির শক্তিকে
   নিজের প্রয়োজনে নিয়োগ করতে গিয়ে যুগে যুগে মানুষ নানাযন্ত্রের
   আবিষ্কার করেছে। এদের মধ্যে আধুনিকতম সংযোজনই হলো কম্পিউটার।
   যন্ত্র আজ মানুষের জীবনে এমন আরাম এনেদিয়েছে, যা সে একসময়
   কল্পনাও করতে পারেনি।

   এরূপ একটি যন্ত্র আজ মানুষের মস্তিষ্কের বিকল্প হিসেবে কাজ করতে
   এগিয়েএসেছে। মস্তিষ্কের ক্ষমতাসম্পন্ন এ যন্ত্রটির নামই
   কম্পিউটার। ‘কম্পিউটার’ শব্দটি এসেছে ল্যাটিন শব্দ
   ‘কম্‌পিউটেয়ার’ থেকে,যার আভিধানিক অর্থ গণনাকারী বা পরিগণক
   যন্ত্র। কিন্তু কম্পিউটার এখন আর গণনাই শুধু করে না, বরং তার
   কাজের পরিধি এখন অনেক ব্যাপক ও বিস্তৃত।
   [INS: :INS]

   আবিষ্কার ও ক্রমোন্নতি : কম্পিউটার একটি অত্যাধুনিক ইলেকট্রোনিক
   যন্ত্র। এর উদ্ভব ও ক্রমোন্নতির পেছনে বহু মানুষের বহু বছরের
   সাধনা ও প্রচেষ্টার স্বাক্ষর রয়েছে। গণিতবিদ প্যাসকেল ১৬৪২ সালে
   প্রথম যোগ-বিয়োগের কার্যক্ষমতাসম্পন্ন গণনাকারী যন্ত্র বা
   ক্যালকুলেটর আবিষ্কার করেন। গুণ ও ভাগের ক্ষমতাসম্পন্ন
   ক্যালকুলেটর উদ্ভাবন করেন গডফ্রাইড লেবনিজ ১৬৭১ সালে।

   ব্রিটিশ গণিতবিদ চার্লস্ ব্যাবেজই হলেন আধুনিক কম্পিউটারের
   স্বপ্নদ্রষ্টা। ১৮১২ সালে তিনি একটি ফর্মুলা উদ্ভাবন করেন, যা
   মানুষের মস্তিষ্ককে সহায়তা করতে পারে। আধুনিক কম্পিউটার
   আবিষ্কারের কৃতিত্বের অধিকারী হলেন হাওয়ার্ড অ্যাকিন নামেএকজন
   মার্কিন বৈজ্ঞানিক। ১৯৩৭ সালে তিনি এমন এক যন্ত্র উদ্ভাবন করেন যা
   অনায়াসে জটিল অঙ্কের সমাধান দিতে পারত।
   [INS: :INS]

   সাত বছর পর ১৯৪৪ সালে হারভার্ড বিশ্ববিদ্যালয় ও আই.বি.এম.
   কোম্পানির যৌথ উদ্যোগে ইলেকট্রো-মেকানিক্যাল কম্পিউটারতৈরি হয়।
   ১৯৪৬ সালে আবিষ্কৃত হলো প্রথম পূর্ণাঙ্গ ইলেকট্রোনিক কম্পিউটার
   ‘ইনিয়াক’।

   গঠনপ্রণালি : কম্পিউটারের পাঁচটি অংশ বা উপাদান থাকে। এগুলো হলো :
   ইনপুট, আউটপুট, মেমোরি, কন্ট্রোল ও এরিথমেটিক। ‘ইনপুট’ তথ্য ও
   নির্দেশ গ্রহণ করে। ‘আউটপুট’ ফলাফল প্রকাশ করে। ‘মেমোরি’তে সকল
   তথ্য ও ফলাফল সংরক্ষিত হয়। ‘কন্ট্রোল’ কম্পিউটারের বিভিন্ন
   ইউনিটের কার্যাবলি সমন্বয়সাধন করে। ‘এরিথমেটিক’ ইউনিট বিভিন্ন
   গাণিতিক ও যৌক্তিক ক্রিয়াদি সম্পাদন করে। মেমোরি, কন্ট্রোল ও
   এরিথমেটিক-কে একত্রে বলা হয় ‘সেন্ট্রাল প্রসেসিং ইউনিট’ বা
   কম্পিউটারের মগজ। তথ্য ও নির্দেশ প্রবেশ করানোর জন্য কম্পিউটারে
   এক বিশেষ ভাষার প্রয়োজন হয়। একে ‘প্রোগ্রামিং ল্যাংগুয়েজ’ বলে।
   প্রত্যেক কম্পিউটারের একটি নিজস্ব মেশিন-ভাষা আছে। কম্পিউটারকে
   তার নিজের ভাষায় নির্দেশ দিতে হয়, কেননা, কম্পিউটার কেবল তার
   নিজের ভাষাটিই বোঝে।

   একটি কম্পিউটারের পদ্ধতিতে প্রধান দিক দুটি থাকে। যেমন—
   কম্পিউারের যান্ত্রিক সরঞ্জাম বা হার্ডওয়্যার এবং প্রোগ্রাম
   সামগ্রী বা সফট্ওয়্যার।
   [INS: :INS]

   উপকারিতা : বিংশ শতাব্দীর দ্বিতীয়ার্ধকে কম্পিউটারের যুগ বলা
   যায়। কম্পিউটার আজকাল মানুষকে নানাভাবে সাহায্য করছে।
   ব্যবসা-বাণিজ্য থেকে মহাশূন্য-বিজয় পর্যন্ত সর্বত্রই এখন
   কম্পিউটারের জয়-জয়কার। বিমা, ব্যাংক, অফিস, আদালত, টেলিযোগাযোগ,
   রেলওয়ে, বিমান, ডাক বিভাগ, ছাপাখানা ইত্যাদি প্রত্যেকটি
   প্রতিষ্ঠানে কম্পিউটার এখন পাকাপোক্তভাবে বসে গেছে। কম্পিউটার
   সাফল্যের সঙ্গে ভাষা অনুবাদ করে দিতে পারে।

   আমেরিকায় বড় বড় কৃষি খামারে কৃষক নিজের ঘরে বসে সুইচ টিপছে আর
   মেশিন কম্পিউটারের মাধ্যমে জমি চাষ করা, জমিতে সার দেওয়া, বীজ
   বপন করা ও শস্য কাটা থেকে শস্য মাড়াই পর্যন্ত সকল কাজই সম্পন্ন
   করে দিচ্ছে। কম্পিউটার এখন প্লেন, ট্রেন ও জাহাজ চালায় এবং
   এগুলোর আসন সংরক্ষণ করে। কম্পিউটার ব্যবসার লাভজনক পদ্ধতি বলে
   দিতে পারে এবং মুহূর্তের মধ্যে বিমা, আয়কর ইত্যাদির হিসাব কষে
   দিতে পারে। কম্পিউটার রোগীর রোগ নির্ণয় করতে পারে, দাবা খেলতে
   পারে ও কোনো মানুষের কণ্ঠস্বর শুনে তাকে শনাক্ত করতে পারে।
   কম্পিউটার এখন উকিলের কাছে পুরানো মামলার তথ্য হাজির করে। আজকাল
   বিভিন্ন পরীক্ষার ফলাফল কম্পিউটারের বদৌলতে অতি কম সময়ে প্রকাশ
   করা সম্ভবপর হচ্ছে। মুদ্রণ ও প্রকাশনা শিল্পে দ্রুত পরিবর্তন
   সাধিত হয়েছে কম্পিউটারেরই কারণে।
   [INS: :INS]

   কম্পিউটারের বিস্ময়কর অবদান : কম্পিউটার বিস্ময়কর ক্ষমতার
   অধিকারী। বিজ্ঞানের অবদানসমূহের মধ্যে কম্পিউটারই সর্বশ্রেষ্ঠ।
   মানুষের মস্তিষ্কের বিকল্প হিসেবে মানুষের তৈরি যন্ত্র হওয়া
   সত্ত্বেও কম্পিউটারের কার্যক্ষমতা বর্তমানে মানুষের ক্ষমতাকে
   অতিক্রম করে গেছে।

   টেলিযোগাযোগ ব্যবস্থায় কম্পিউটারের ভূমিকা বিস্ময়কর। ডিজিটাল
   টেলিফোন, সেল্যুলার টেলিফোন, ই-মেইল, ই-কমার্স, ইন্টারনেট— এই সবই
   কম্পিউটারের বিস্ময়। সুদূর মঙ্গলগ্রহে প্রেরিত পাথফাইন্ডার ও
   সোজার্নারকে পৃথিবী থেকে রিমোটের মাধ্যমে নিয়ন্ত্রণ করা সম্ভবপর
   হয়েছে কম্পিউটারেরই বদৌলতে। কম্পিউটার অসাধ্য সাধন করছে।
   কম্পিউটার তার স্মৃতিতে গ্রন্থের পর গ্রন্থ সংরক্ষণ করতে পারে এবং
   প্রয়োজনে মুহূর্তের মধ্যে তা উপস্থাপিত করতে পারে। কম্পিউটারের
   কাজের গতি, বিশুদ্ধতা ও মেমোরিতে ধরে রাখার ক্ষমতা মানুষের অনুরূপ
   ক্ষমতার তুলনায় অনেক উন্নত।
   [INS: :INS]

    কম্পিউটার ও বেকার সমস্যা : কম্পিউটারের শক্তি সীমাহীন— তার
   ক্ষুধা দানবীয়। যে কাজ নিজের হাতে করতে হলে মানুষের অনেক ‘সময়’,
   অনেক ‘শক্তি’ ও অনেক ‘লোকবলে’র প্রয়োজন হয়, সে কাজ অতি অল্প
   সময়ে কম্পিউটার একা সম্পাদন করতে পারে। ফলে বহু ক্ষেত্রে
   অটোমেশিন বসানোর কারণে শ্রমিক উৎখাত করা হচ্ছে এবং বেকারদের
   দীর্ঘশ্বাস বেড়ে গেছে। উন্নয়নশীল দেশসমূহে কম্পিউটারের প্রচলনের
   আবশ্যকতাও বেশি অনুভূত হচ্ছে, আবার এই কম্পিউটারের কারণে এসব

   দেশে বেকার সমস্যার তীব্রতাও ক্রমে বৃদ্ধি পাচ্ছে। তবে
   কম্পিউটারের অপরিসীম গুরুত্ব ও উপযোগিতার তুলনায় এর ক্ষতিকর
   প্রভাবের ব্যাপারটি নিতান্তই তুচ্ছ।
   [INS: :INS]

   উপসংহার : বেকার সমস্যা বেড়ে গেলেও বিজ্ঞানের আশীর্বাদ থেকে
   মানুষ পিছিয়ে থাকতে পারে না। কম্পিউটারের আগমন যেমন অপরিহার্য,
   তার অগ্রগতিও তেমনি অনিবার্য। বর্তমান বিশ্বের বিস্ময় এ
   যন্ত্রটিই বলে দিতে পারে কোন পথে আমাদের সাফল্য, কোন পথে
   ব্যর্থতা। আমাদের মতো উন্নয়নশীল দেশে কম্পিউটার প্রযুক্তি
   সম্প্রসারণ অতি আবশ্যক। কম্পিউটারকে যাতেমানুষের কল্যাণেই কেবল
   নিয়োগ করা যায়, উন্নত দেশসমূহের সেদিকে লক্ষ রাখা উচিত"
 ভাষা আন্দোলন,"ভূমিকাঃ 
১৯৪৭ সালে দেশ বিভাগের পর থেকে বাংলাকে রাষ্ট্রভাষা করার দাবিতে সংগঠিত আন্দোলনই ভাষা আন্দোলন, যা চূড়ান্ত রূপ লাভ করে ১৯৫২ সালে। ১৯৫২ সালের ফেব্রুয়ারিতে সালাম, বরকত, রফিক, জব্বার, শফিউর প্রমুখ বাংলা ভাষাপ্রেমীর আত্মদানের মধ্য দিয়ে বাংলা ভাষা রাষ্ট্র কর্তৃক স্বীকৃতি পায়। অবশ্য এ আন্দোলনের বীজ রােপিত হয়েছিল আরাে আগে, অন্যদিকে এর প্রতিক্রিয়া এবং ফলাফল ছিল সুদূরপ্রসারী। প্রকৃত বিচারে ভাষা আন্দোলন বাঙালির আত্মপরিচয়ের সংকট থেকে উত্তরণের প্রথম ও সবচেয়ে গুরুত্বপূর্ণ পদক্ষেপ। এর মধ্য দিয়ে একদিকে যেমন বাঙালি জাতীয়তাবােধের উন্মেষ ঘটে, অন্যদিকে সমগ্র বাঙালি জাতি পরাধীনতার শৃঙ্খল ছিন্ন করে স্বাধীনতার পথে অগ্রসর হয়। এটি একইসঙ্গে ছিল তঙ্কালীন পূর্ববাংলার সাংস্কৃতিক ও রাজনৈতিক আন্দোলন। বলা যায়, ভাষা আন্দোলনের মধ্যেই নিহিত ছিল বাঙালির স্বাধিকার অর্জনের বীজমন্ত্র ।
ভাষা আন্দোলনের প্রথম পর্যায়ঃ
১৯৪৭ সালে দ্বিজাতিতত্ত্বের ভিত্তিতে ব্রিটিশ ভারত ভাগ হয়ে ভারত ও পাকিস্তান নামের দুটি স্বাধীন রাষ্ট্রের উদ্ভব হয়। পাকিস্তানের ছিল দুটি অংশ - পূর্ব বাংলা ও পশ্চিম পাকিস্তান। প্রায় দুই হাজার কিলােমিটারের অধিক দূরত্বের ব্যবধানে অবস্থিত পাকিস্তানের দুটি অংশের মধ্যে সাংস্কৃতিক, ভৌগােলিক ও ভাষাগত দিক থেকে অনেকগুলাে মৌলিক পার্থক্য ছিল। সমগ্র পাকিস্তানের শতকরা ৫৬ ভাগ মানুষের মাতৃভাষা ছিল বাংলা। ১৯৪৮ সালের ২৩শে ফেব্রুয়ারি পাকিস্তান গণপরিষদের বৈঠকে ইংরেজি ও উর্দুভাষা ব্যবহারের পাশাপাশি বাংলা ভাষা ব্যবহারের অধিকার সংক্রান্ত এক সংশােধনী প্রস্তাব উত্থাপন করেন পূর্ব বাংলা থেকে নির্বাচিত গণপরিষদ সদস্য ধীরেন্দ্রনাথ দত্ত। প্রধানমন্ত্রী লিয়াকত আলী খান এ প্রস্তাবের কঠোর সমালােচনা করেন। ফলে ধীরেন্দ্রনাথ দত্তের সংশােধনী প্রস্তাব গৃহীত হয়নি।
বাংলা ভাষাকে রাষ্ট্রভাষা করার দাবিতে গড়ে ওঠে তমদুন মজলিস ও রাষ্ট্রভাষা সংগ্রাম পরিষদ। ১৯৪৮ সালের ১০ই মার্চ ঢাকা বিশ্ববিদ্যালয়ের ফজলুল হক হলে বঙ্গবন্ধু শেখ মুজিবুর রহমানের সভাপতিত্বে অনুষ্ঠিত রাষ্ট্রভাষা সংগ্রাম পরিষদের সভায় বাংলা ভাষাকে রাষ্ট্রভাষা করার দাবিতে ধর্মঘট ডাকার সিদ্ধান্ত হয়। ১১ই মার্চ পালিত সেই ধর্মঘটে পিকেটিংয়ের সময়ে বঙ্গবন্ধুকে গ্রেফতার করা হয়েছিল। এর কিছু দিন পরে ২১শে মার্চ মুহাম্মদ আলী জিন্নাহ্ ঢাকায় এক ভাষণে ঘােষণা করেন: “উর্দুই হবে পাকিস্তানের একমাত্র রাষ্ট্রভাষা'। ২৪শে মার্চ ঢাকা বিশ্ববিদ্যালয়ের কার্জন হলে গিয়েও তিনি একই বক্তব্য রাখেন। যখন তিনি উর্দুর ব্যাপারে তার অবস্থানের কথা পুনরুল্লেখ করেন, উপস্থিত ছাত্ররা সমস্বরে না, না' বলে চিল্কার করে ওঠে। তাক্ষণিকভাবে এ ঘােষণার প্রতিবাদে তারা বলে, উর্দু নয় বাংলা হবে পাকিস্তানের রাষ্ট্রভাষা। পূর্ব বাংলার জনগণের মধ্যেও গভীর ক্ষোভের জন্ম হয়। বাংলা ভাষার সম-মর্যাদার দাবিতে পূর্ব বাংলায় আন্দোলন দ্রুত দানা বেঁধে ওঠে।
ভাষা আন্দোলনের দ্বিতীয় পর্যায়ঃ
১৯৫২ সালের ২৭শে জানুয়ারি পাকিস্তানের তৎকালীন প্রধানমন্ত্রী খাজা। নাজিমুদ্দিন আবারও উর্দুকে পাকিস্তানের একমাত্র রাষ্ট্রভাষা করার ঘােষণা দেন। এর ফলে পূর্ব বাংলার জনগণ বিক্ষোভে ফেটে পড়ে। ২৯শে জানুয়ারি সিদ্ধান্ত হয়, ঢাকা শহরে প্রতিবাদী মিছিল-সমাবেশ অনুষ্ঠিত হবে। রাষ্ট্রভাষার দাবিতে আন্দোলনকারী সংগঠনগুলাে সম্মিলিতভাবে ২১শে ফেব্রুয়ারি তারিখে সমগ্র পূর্ব বাংলায় প্রতিবাদ কর্মসূচি ও ধর্মঘটের আহ্বান করে। আন্দোলন দমন করতে পুলিশ ১৪৪ ধারা জারি করে। ফলে দিনটিতে ঢাকা শহরে সকল প্রকার মিছিল, সমাবেশ ইত্যাদি বেআইনি ও নিষিদ্ধ ঘােষিত হয়। কিন্তু এ আদেশ অমান্য করে ঢাকা বিশ্ববিদ্যালয়ের বহু সংখ্যক ছাত্র ও প্রগতিশীল রাজনৈতিক কর্মী বিক্ষোভ মিছিল শুরু করেন।
একুশে ফেব্রুয়ারিঃ
১৯৫২ সালের ২১শে ফেব্রুয়ারি পূর্ব নির্ধারিত কর্মসূচি অনুযায়ী সকাল ৯টা থেকে সরকারি আদেশ উপেক্ষা করে ঢাকা শহরের স্কুল-কলেজের হাজার হাজার ছাত্র ঢাকা বিশ্ববিদ্যালয়ে সমবেত হয়। ১৪৪ ধারা ভঙ্গের প্রশ্নে পুরাতন কলাভবন প্রাঙ্গণের আমতলায় ঐতিহাসিক ছাত্রসভা অনুষ্ঠিত হয়। ছাত্ররা পাঁচসাতজন করে ছােটো ছােটো দলে বিভক্ত হয়ে রাষ্ট্রভাষা বাংলা চাই' স্লোগান দিয়ে রাস্তায় বেরিয়ে আসতে চায়। তারা বাংলাকে রাষ্ট্রভাষা করার দাবিতে স্লোগান দিতে থাকে। পুলিশ অস্ত্র হাতে সভাস্থলের চারদিক ঘিরে রাখে। বেলা সােয়া এগারােটার দিকে ছাত্ররা একত্র হয়ে প্রতিবন্ধকতা ভেঙে রাস্তায় নামার প্রস্তুতি নিলে পুলিশ কাঁদানে গ্যাস নিক্ষেপ করে ছাত্রদের সতর্ক করে দেয়। বিশ্ববিদ্যালয়ের উপাচার্য তখন পুলিশকে কাঁদানে গ্যাস নিক্ষেপ বন্ধ করতে অনুরােধ জানান এবং ছাত্রদের বিশ্ববিদ্যালয় এলাকা ত্যাগের নির্দেশ দেন। কিন্তু ক্যাম্পাস ত্যাগ করার সময়ে কয়েকজন ছাত্রকে ১৪৪ ধারা ভঙ্গের অভিযােগে পুলিশ গ্রেফতার করলে সহিংসতা ছড়িয়ে পড়ে। এরপর আরাে অনেক ছাত্রকে গ্রেফতার করা হয়। এ ঘটনায় ক্ষুব্ধ ছাত্ররা বিক্ষোভ মিছিল বের করে। মিছিলটি ঢাকা মেডিকেল কলেজের কাছাকাছি এলে পুলিশ ১৪৪ ধারা অবমাননার অজুহাতে আন্দোলনকারীদের উপর গুলিবর্ষণ করে। গুলিতে নিহত হন রফিক, সালাম, বরকত, জব্বারসহ আরাে অনেকে। শহিদের রক্তে রাজপথ রঞ্জিত হয়ে ওঠে। শােকাবহ এ ঘটনার অভিঘাতে সমগ্র পূর্ব বাংলায় তীব্র ক্ষোভ ছড়িয়ে পড়ে।




২১শে ফেব্রুয়ারি-পরবর্তী আন্দোলন: ২১শে ফেব্রুয়ারির ছাত্র হত্যার প্রতিবাদে সারাদেশে বিদ্রোহের আগুন দাউ দাউ করে জ্বলে ওঠে। ২২শে ও ২৩শে ফেব্রুয়ারি ছাত্র, শ্রমিক, সাহিত্যিক, বুদ্ধিজীবী, শিক্ষক ও সাধারণ জনতা পূর্ণ হরতাল পালন করে এবং সভা-শােভাযাত্রা সহকারে ১৪৪ ধারা ভঙ্গ করে। ২২শে ফেব্রুয়ারি পুলিশের গুলিতে শহিদ হন শফিউর রহমান শফিক। ২৩শে ফেব্রুয়ারি ফুলবাড়িয়ায় ছাত্র-জনতার মিছিলেও পুলিশ অত্যাচার-নিপীড়ন চালায়। শহিদদের স্মৃতিকে অম্লান করে রাখতে ওইদিন বিকেল থেকে রাত অবধি কাজ করে ঢাকা মেডিকেল কলেজ হােস্টেল প্রাঙ্গণে ছাত্ররা নির্মাণ করে ভাষা আন্দোলনের প্রথম শহিদ মিনার। ২৪শে ফেব্রুয়ারি শহিদ মিনারটি উদ্বোধন করেন বাইশে ফেব্রুয়ারি শহিদ হওয়া শফিউর রহমানের পিতা। ২৬শে ফেব্রুয়ারি আনুষ্ঠানিকভাবে শহিদ মিনারটি উদ্বোধন করেন দৈনিক আজাদ পত্রিকার সম্পাদক জনাব আবুল কালাম শামসুদ্দীন।
ভাষা আন্দোলনের অর্জনঃ
১৯৫২ সালের একুশে ফেব্রুয়ারির আন্দোলন ভাষাকেন্দ্রিক হলেও তা পুরাে বাঙালি জাতিকে অধিকার সম্পর্কে সচেতন করে। এর ফল হিসেবে ১৯৫৪ সালের প্রাদেশিক পরিষদের নির্বাচনে যুক্তফ্রন্ট বিপুল ব্যবধানে মুসলিম লীগকে পরাজিত করে। একুশের চেতনাকে ধারণ করে যুক্তফ্রন্টের নির্বাচনি ইশতেহার ছিল ২১ দফা সংবলিত। ক্রমবর্ধমান গণআন্দোলনের মুখে ১৯৫৪ সালের ৭ই মে পাকিস্তান গণপরিষদে বাংলা অন্যতম রাষ্ট্রভাষা হিসেবে গৃহীত হয়। ১৯৫৫ সালে বাংলা ভাষা ও সাহিত্য চর্চার জন্য বাংলা একাডেমি প্রতিষ্ঠিত হয়। ১৯৫৬ সালে পাকিস্তানের প্রথম সংবিধানে বাংলা ও উর্দুকে পাকিস্তানের রাষ্ট্রভাষা হিসেবে উল্লেখ করা হয়। ১৯৯৯ সালের ১৭ই নভেম্বর ইউনেস্কো বাংলা ভাষা আন্দোলন, মানুষের ভাষা ও সংস্কৃতির অধিকারের প্রতি সম্মান জানিয়ে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘােষণা করে, যা বাংলাদেশসহ সারা বিশ্বে গভীর শ্রদ্ধা ও যথাযােগ্য মর্যাদার সাথে উদযাপিত হয়। দিবসটির এই আন্তর্জাতিক মর্যাদা লাভ করতে কানাডা প্রবাসী রফিকুল ইসলাম ও আবদুস সালাম উদ্যোগ গ্রহণ করেছিলেন।
ভাষা আন্দোলনভিত্তিক সাহিত্যরাষ্ট্রভাষা আন্দোলনের ফলে বাংলা ভাষা ও সাহিত্য নতুন গতি লাভ করে। রচিত হয় ভাষা আন্দোলন-কেন্দ্রিক অনেক কবিতা, গান, গল্প, উপন্যাস। ১৯৫৩ সালে হাসান হাফিজুর রহমানের সম্পাদনায় একুশের প্রথম সাহিত্য সংকলন ‘একুশে ফেব্রুয়ারি প্রকাশিত হয়। একই বছর মুনীর চৌধুরী কারাগারে বসে কবর নাটক রচনা করেন। আবদুল গাফফার চৌধুরী লেখেন গান ‘আমার ভাইয়ের রক্তে রাঙানাে একুশে ফেব্রুয়ারি। কাঁদতে আসিনি ফাঁসির দাবি নিয়ে এসেছি কবিতা রচনা করেন মাহবুব উল আলম চৌধুরী শামসুর রাহমান রচনা করেন বর্ণমালা আমার দুঃখিনী বর্ণমালা; আবু জাফর ওবায়দুল্লাহ রচনা করেন মাগাে, ওরা বলে কবিতা। জহির রায়হান একুশকে নিয়ে রচনা করেন উপন্যাস ‘আরেক ফায়ূন (১৯৬৯)। এছাড়া ওই সময়পর্ব থেকে বর্তমান পর্যন্ত রাষ্ট্রভাষা আন্দোলন বাংলা সাহিত্য চর্চার অন্যতম অনুপ্রেরণা।
ভাষা আন্দোলনের তাৎপর্যঃ
রাষ্ট্রভাষা আন্দোলনের প্রধান তাৎপর্য এই যে, বাঙালি জাতি তার জাতীয়তাবােধ ও অধিকার সম্পর্কে প্রথম সচেতন হয়। ভাষার প্রশ্নে সকল শ্রেণি-পেশার মানুষ ঐক্যবদ্ধ হয়েছিল। এর ফলে পূর্ব বাংলায় গড়ে ওঠে একটি সচেতন মধ্যবিত্ত শ্রেণি। এরপর যত আন্দোলন সগ্রাম হয়েছে তার পেছনে কাজ করেছে ভাষা আন্দোলনের উজ্জ্বল স্মৃতি। ভাষা আন্দোলনের প্রেরণায় ১৯৬২-র শিক্ষা আন্দোলন, ১৯৬৬-র ছয় দফা এবং ১৯৬৯-র গণঅভ্যুত্থানের মধ্য দিয়ে ১৯৭১ সালের মহান মুক্তিযুদ্ধে বাঙালির বিজয় অর্জিত হয়েছে। তবে রাষ্ট্রীয় পর্যায়ের সর্বস্তরে বাংলা ভাষার ব্যবহার নিশ্চিত করা ছিল ভাষা আন্দোলনের প্রধান লক্ষ্য। এখনও সেই লক্ষ্য পুরােপুরি বাস্তবায়িত হয়নি।
উপসংহারঃ
একুশে ফেব্রুয়ারি বাঙালির জাতিসত্তার পরিচয় নির্দেশক দিন। বাংলাকে রাষ্ট্রভাষা হিসেবে প্রতিষ্ঠিত করার জন্য বীর ভাষা-শহিদদের অবদান জাতি শ্রদ্ধাভরে স্মরণ করে। তবে তাঁদের আত্মদান তখনই সার্থক হবে, যখন বাংলাদেশের সর্বস্তরে বাংলা ভাষা প্রচলন করা সম্ভব হবে। এ ব্যাপারে রাষ্ট্র, প্রতিষ্ঠান, ব্যক্তি প্রত্যেকের দায়িত্ব রয়েছে।"
 ভাষা আন্দোলন ,"ভূমিকা

   পাকিস্তান সৃষ্টির শুরু থেকেই পাকিস্তানের জাতীয় নেতৃত্ব
   সাংস্কৃতিক মিশ্রণের এক কেন্দ্রীভূত নীতি গ্রহণ করে। এ নীতির চাপ
   অধিকমাত্রায় অনুভূত হয় পশ্চিম পাকিস্তানের চেয়ে পূর্ব বাংলায়
   তথা পূর্ব পাকিস্তানে। শুধু সাংস্কৃতিক ক্ষেত্রেই নয়, জীবনের
   অন্যান্য ক্ষেত্রেও কেন্দ্রীয় নেতৃত্ব বিমাতাসুলভ আচরণ শুরু করে।
   এতে পূর্ব পাকিস্তানের যুব সম্প্রদায়, বুদ্ধিজীবী এবং সর্বোপরি
   আপামর জনসাধারণের মধ্যে চরম হতাশার সৃষ্টি হয়, সৃষ্টি হয় এক
   চাপা অসন্তোষের। আর এ হতাশা ও অসন্তোষের তীব্র ও ব্যাপক প্রসার
   ঘটে ভাষা আন্দোলনকে কেন্দ্ৰ করে। মূলত দ্বিজাতিতত্ত্বের ভিত্তিতে
   ধর্মীয় কারণে প্রতিষ্ঠিত পাকিস্তান ইসলামী রাষ্ট্র হলেও এর সমাজ
   ব্যবস্থায় একক আদর্শগত কোনো যোগসূত্র ছিল না। এর কারণ পূর্ব ও
   পশ্চিম পাকিস্তানের মধ্যকার ভাষাগত বিরোধ। এ কারণে পূর্ব
   পাকিস্তানের জনগণ পাকিস্তানের মৌলিক আদর্শের সাথে কোনোদিন
   একাত্মতা অনুভব করতে পারেনি। আর এ কারণেই পাকিস্তান সৃষ্টির
   অব্যবহিত পরেই ১৯৪৭ সালের সেপ্টেম্বর মাসে পূর্ব বাংলায় ঢাকা
   বিশ্ববিদ্যালয়ের তরুণ অধ্যাপক আবুল কাসেমের নেতৃত্বে ‘তমদ্দুন
   মজলিস' নামক সামাজিক ও সাংস্কৃতিক সংগঠনের মাধ্যমে ভাষা আন্দোলনের
   সূত্রপাত ঘটে। এ আন্দোলনের প্রভাব বাংলার সুদীর্ঘ রাজনৈতিক
   ইতিহাসের পরতে পরতে দেখতে পাওয়া যায় এবং যার সার্থক পরিণতি
   স্বাধীন সার্বভৌম বাংলাদেশ।

   আন্দোলনের প্রথম পর্যায়

   ১৯৪৭ সালের নভেম্বর মাসে করাচিতে এক কেন্দ্রীয় পর্যায়ের শীর্ষ
   সম্মেলন অনুষ্ঠিত হয়। সম্মেলনে উর্দুকে পাকিস্তানের একমাত্র
   রাষ্ট্রভাষা করার সিদ্ধান্ত হয়। ফলে পূর্ব বাংলায় এ সিদ্ধান্তের
   বিরুদ্ধে প্রচণ্ড প্রতিবাদ শুরু হয়। ১৯৪৮ সালের জানুয়ারি মাসে এ
   সিদ্ধান্তের বিরোধিতা করে ঢাকায় সর্বপ্রথম রাষ্ট্রভাষা সংগ্রাম
   পরিষদ গঠন করা হয় এবং কতিপয় দাবিতে শান্তিপূর্ণ আন্দোলনের নীতি
   গৃহীত হয়।

   ভাষা আন্দোলনের দ্বিতীয় পর্যায়

   ১৯৪৮ সালের ২৩ ফেব্রুয়ারি পাকিস্তান গণপরিষদের প্রথম অধিবেশনে
   কংগ্রেস দলীয় সদস্যগণ বিশেষত কুমিল্লার ধীরেন্দ্রনাথ দত্ত দাবি
   জানান ইংরেজি ও উর্দুর পাশাপাশি বাংলা ভাষা ব্যবহার করার জন্য।
   গণপরিষদের কংগ্রেস সদস্যগণও বাংলা ও উর্দুর সমান মর্যাদা দাবি
   করেন। পরবর্তীতে মোহাম্মদ আলী জিন্নাহ এবং পূর্ব পাকিস্তানের
   মুসলিম ছাত্রলীগের মধ্যে এক আলোচনা অনুষ্ঠিত হয়। কিন্তু এ আলোচনা
   মোটেই ফলপ্রসূ হয়নি। পাকিস্তানের কেন্দ্রীয় নেতৃত্ব বাংলা ভাষার
   দাবিকে বিনষ্ট করার জন্য দমনমূলক নীতির আশ্রয় গ্রহণ করে এবং ভাষা
   আন্দোলনের সমর্থকদের জেলে আটক করা হয়। ফলে চারদিকে প্রতিবাদের
   ঝড় উত্থিত হয় এবং আন্দোলনের পথ প্রশস্ত হয়। ছাত্র নেতৃবৃন্দ
   এবং জনগণ সম্মিলিতভাবে আটককৃত ছাত্রদের মুক্তির দাবিতে ঢাকা
   বিশ্ববিদ্যালয়সহ দেশের অন্যান্য শিক্ষা প্রতিষ্ঠানে ধর্মঘট
   আহ্বান করে। এর ফলে দেশের সর্বত্রই বাংলা ভাষার দাবি জোরালো আকার
   ধারণ করে। এতে পাকিস্তানি শাসকগোষ্ঠী আরও দমনমূলক ব্যবস্থা গ্রহণ
   করতে উদ্যত হন।

   ভাষা আন্দোলনের শেষ পর্যায় :

   ক. রাষ্ট্রভাষা সংগ্রাম কমিটি : উর্দুকে রাষ্ট্রভাষা করার ঘোষণার
   প্রতিবাদে রাষ্ট্রভাষা বাংলার আন্দোলনকে আরও তীব্রতর করার লক্ষ্যে
   ১৯৫২ সালের ৩০ জানুয়ারি এক জনসভায় সর্বদলীয় রাষ্ট্রভাষা
   সংগ্রাম কমিটি গঠিত হয়। এ কমিটিতে আওয়ামী লীগ থেকে ২ জন, পূর্ব
   পাকিস্তান যুবলীগ থেকে ২ জন, খিলাফতই রব্বানী থেকে ২ জন, ছাত্রলীগ
   থেকে ২ জন এবং বিশ্ববিদ্যালয় কমিটি থেকে ২ জন সদস্য গৃহীত হয়।
   আহ্বায়ক ছিলেন গোলাম মাহবুব। এ কমিটি ২১ ফেব্রুয়ারিকে ভাষা দিবস
   হিসেবে পালন করার এবং দেশব্যাপী হরতাল পালনের সিদ্ধান্ত নেয়।

   খ. ঐতিহাসিক মিছিল এবং ১৪৪ ধারা ভঙ্গ : ২১ ফেব্রুয়ারির উক্ত
   কর্মসূচিকে বানচাল করার জন্য তৎকালীন গভর্নর নুরুল আমীন সরকার
   ঢাকায় ১৪৪ ধারা জারি করেন। কিন্তু পূর্ব বাংলার ছাত্র-জনতা এতে
   ভয় পায়নি। তারা এতে কোনোরূপ ভ্রুক্ষেপ না করে সংগ্রাম চালিয়ে
   যায়। সরকার কর্তৃক জারিকৃত ১৪৪ ধারা ভঙ্গ করে শান্তিপূর্ণ মিছিল
   বের করে তৎকালীন প্রাদেশিক ভবনে গিয়ে তাদের দাবি মায়ের ভাষা,
   বাংলা ভাষার দাবি উত্থাপন করবে বলে স্থির করে। নির্ধারিত সময়সূচি
   অনুসারে ঢাকা বিশ্ববিদ্যালয়ের পুরাতন কলা ভবনের সামনে থেকে মিছিল
   অগ্রসর হয় এবং কিছুদূর অগ্রসর হয়ে মিছিল যখন ঢাকা মেডিকেল
   কলেজের সামনে আসে ঠিক তখনই সে মিছিলের উপর পুলিশ গুলিবর্ষণ করে।
   ফলে মিছিল কিছুটা ছত্রভঙ্গ হয় এবং কয়েকজন তরুণ ঘটনাস্থলেই
   মৃত্যুর কোলে ঢলে পড়ে। রফিক, বরকত, সালাম, জব্বারসহ আরও নাম না
   জানা অনেক ছাত্র মৃত্যুবরণ করেন। সরকারের এ বর্বরোচিত হামলার
   প্রতিবাদে সারাদেশে বিদ্রোহের আগুন দাউ দাউ করে জ্বলে ওঠে।
   ছাত্রদের পাশাপাশি সমাজের সর্বস্তরের মানুষ প্রতিবাদমুখর হয়ে
   শহীদানের রক্তে রঞ্জিত রাজপথে নেমে আসেন এবং এক প্রবল অপ্রতি
   আন্দোলন গড়ে ওঠে।

   ভাষা আন্দোলনের ঐতিহাসিক পটভূমি

    বাংলার জাতীয় ইতিহাসে এক অবিস্মরণীয় ঘটনার বীজ রোপিত হয়
   পাকিস্তান প্রতিষ্ঠার অব্যবহিত পরেই যখন নিখিল পাকিস্তানের
   সংখ্যাগরিষ্ঠ মানুষের মাতৃভাষা বাংলা হওয়া সত্ত্বেও সম্পূর্ণ
   অগণতান্ত্রিক উপায়ে উর্দুকে রাষ্ট্রভাষা হিসেবে চাপিয়ে দেয়ার
   প্রচেষ্টা চালানো হয়। এরই প্রেক্ষিতে ১৯৪৭ সালের ১৪ আগস্ট
   পাকিস্তান স্বাধীন হওয়ার মাত্র ১৭ দিনের মাথায় ঢাকা
   বিশ্ববিদ্যালয়ের তরুণ অধ্যাপক আবুল কাসেমের নেতৃত্বে ১
   সেপ্টেম্বর ৩ সদস্যবিশিষ্ট তমদ্দুন মজলিস গঠিত হয়। এ সংগঠনের
   সহযোগী সদস্য ছিলেন দেওয়ান মোহাম্মদ আজরফ, অধ্যাপক এ এস এম নূরুল
   হক ভূঁইয়া, শাহেদ আলী, আবদুল গফুর, বদরুদ্দীন ওমর প্রমুখ।
   জন্মলগ্ন থেকেই সংগঠনটি বাংলাকে রাষ্ট্রভাষা করার দাবি উত্থাপন
   করে আসছিল। কিন্তু এ দাবি পাকিস্তানের রাষ্ট্রীয় ক্ষমতায়
   অধিষ্ঠিত ব্যক্তিবর্গ কিছুতেই মেনে নিতে রাজি ছিলেন না।
   প্রকৃতপক্ষে পূর্ব পাকিস্তানে ভাষা আন্দোলনের সূত্রপাত হয় ভাষা
   সম্পর্কে পাকিস্তানি শাসকগোষ্ঠীর একতরফা সিদ্ধান্ত এবং উক্ত
   সিদ্ধান্তকে জোরপূর্বক বাঙালিদের উপর চাপিয়ে দেয়ার ইচ্ছা এবং
   তৎপরতার মধ্য দিয়ে। পাকিস্তানী শাসকগোষ্ঠী পাকিস্তানের একমাত্র
   রাষ্ট্রভাষা হিসেবে উর্দুকে গ্রহণ করতে সচেষ্ট হন; যদিও বাস্তবে
   উর্দু ভাষাভাষী লোকের অনুপাত ছিল অনেক কম।

   একুশে ফেব্রুয়ারি

    ১৯৫২ সালের ২১শে ফেব্রুয়ারি পূর্ব নির্ধারিত কর্মসূচি অনুযায়ী
   সকাল ৯টা থেকে সরকারি আদেশ উপেক্ষা করে ঢাকা শহরের স্কুল- কলেজের
   হাজার হাজার ছাত্র ঢাকা বিশ্ববিদ্যালয়ে সমবেত হয়। ১৪৪ ধারা
   ভঙ্গের প্রশ্নে পুরাতন কলাভবন প্রাঙ্গণের আমতলায় ঐতিহাসিক
   ছাত্রসভা অনুষ্ঠিত হয়। ছাত্ররা পাঁচসাতজন করে ছোটো ছোটো দলে
   বিভক্ত হয়ে রাষ্ট্রভাষা বাংলা চাই' স্লোগান দিয়ে রাস্তায়
   বেরিয়ে আসতে চায়। তারা বাংলাকে রাষ্ট্রভাষা করার দাবিতে স্লোগান
   দিতে থাকে। পুলিশ অস্ত্র হাতে সভাস্থলের চারদিক ঘিরে রাখে। বেলা
   সোয়া এগারোটার দিকে ছাত্ররা একত্র হয়ে প্রতিবন্ধকতা ভেঙে
   রাস্তায় নামার প্রস্তুতি নিলে পুলিশ কাঁদানে গ্যাস নিক্ষেপ করে
   ছাত্রদের সতর্ক করে দেয়। বিশ্ববিদ্যালয়ের উপাচার্য তখন পুলিশকে
   কাঁদানে গ্যাস নিক্ষেপ বন্ধ করতে অনুরোধ জানান এবং ছাত্রদের
   বিশ্ববিদ্যালয় এলাকা ত্যাগের নির্দেশ দেন। কিন্তু ক্যাম্পাস
   ত্যাগ করার সময়ে কয়েকজন ছাত্রকে ১৪৪ ধারা ভঙ্গের অভিযোগে পুলিশ
   গ্রেফতার করলে সহিংসতা ছড়িয়ে পড়ে। এরপর আরো অনেক ছাত্রকে
   গ্রেফতার করা হয়। এ ঘটনায় ক্ষুব্ধ ছাত্ররা বিক্ষোভ মিছিল বের
   করে। মিছিলটি ঢাকা মেডিকেল কলেজের কাছাকাছি এলে পুলিশ ১৪৪ ধারা
   অবমাননার অজুহাতে আন্দোলনকারীদের উপর গুলিবর্ষণ করে। গুলিতে নিহত
   হন রফিক, সালাম, বরকত, জব্বারসহ আরো অনেকে। শহিদের রক্তে রাজপথ
   রঞ্জিত হয়ে ওঠে। শোকাবহ এ ঘটনার অভিঘাতে সমগ্র পূর্ব বাংলা তীব্র
   ক্ষোভ ছড়িয়ে পড়ে।

   ২১শে ফেব্রুয়ারি-পরবর্তী আন্দোলন:

   ২১শে ফেব্রুয়ারির ছাত্র হত্যার প্রতিবাদে সারাদেশে বিদ্রোহের
   আগুন দাউ দাউ করে জ্বলে ওঠে। ২২শে ও ২৩শে ফেব্রুয়ারি ছাত্র,
   শ্রমিক, সাহিত্যিক, বুদ্ধিজীবী, শিক্ষক ও সাধারণ জনতা পূর্ণ হরতাল
   পালন করে এবং সভা-শোভাযাত্রা সহকারে ১৪৪ ধারা ভঙ্গ করে। ২২শে
   ফেব্রুয়ারি পুলিশের গুলিতে শহিদ হন শফিউর রহমান শফিক। ২৩শে
   ফেব্রুয়ারি ফুলবাড়িয়ায় ছাত্র-জনতার মিছিলেও পুলিশ
   অত্যাচার-নিপীড়ন চালায়। শহিদদের স্মৃতিকে অম্লান করে রাখতে
   ওইদিন বিকেল থেকে রাত অবধি কাজ করে ঢাকা মেডিকেল কলেজ হোস্টেল
   প্রাঙ্গণে ছাত্ররা নির্মাণ করে ভাষা আন্দোলনের প্রথম শহিদ মিনার।
   ২৪শে ফেব্রুয়ারি শহিদ মিনারটি উদ্বোধন করেন বাইশে ফেব্রুয়ারি
   শহিদ হওয়া শফিউর রহমানের পিতা। ২৬শে ফেব্রুয়ারি আনুষ্ঠানিকভাবে
   শহিদ মিনারটি উদ্বোধন করেন দৈনিক আজাদ পত্রিকার সম্পাদক জনাব আবুল
   কালাম শামসুদ্দীন ।

   ভাষা আন্দোলন এবং বাংলা ভাষার বিশ্বায়ন :

   ১৯৫২ সালের একুশে ফেব্রুয়ারি এদেশের আপামর ছাত্র সমাজের বুকের
   তাজা রক্তের বিনিময়ে যে মাতৃভাষা বাংলা অর্জিত হয়েছে তার গণ্ডি
   এখন শুধু দেশের মধ্যেই সীমাবদ্ধ নয়। বরং একুশে ফেব্রুয়ারি এবং
   ভাষা আন্দোলনের চেতনা আজ ছড়িয়ে পড়েছে সর্বতত্র। ভাষার জন্য
   বাঙালি জাতির এ আত্মত্যাগ আজ নতুন করে বিশ্বকে ভাবতে শিখিয়েছে
   মাতৃভাষার গুরুত্ব সম্পর্কে। ১৭ নভেম্বর ১৯৯৯ জাতিসংঘের শিক্ষা,
   বিজ্ঞান এবং সাংস্কৃতিক সংস্থা (UNESCO) সাধারণ পরিষদে আমাদের
   জাতীয় চেতনার ধারক একুশে ফেব্রুয়ারিকে আন্তর্জাতিক মাতৃভাষা
   দিবস হিসেবে স্বীকৃতি দিয়েছে। বিশ্বের প্রতিটি প্রান্তের মানুষ
   আজ বাঙালিদের মাতৃভাষার জন্য আত্মত্যাগের সাথে একাত্মতা ঘোষণা
   করেছে। সালাম, বরকত, রফিক, জব্বারের রক্তের বিনিময়ে অর্জিত বাংলা
   ভাষা আজ যে বৈশ্বিক মর্যাদা লাভ করেছে তা মূলত আমাদের জাতীয়
   চেতনাবোধের বিজয়। ইউনেস্কোর গ্রহীত প্রস্তাবে আন্তর্জাতিক
   মাতৃভাষা দিবস পালনের প্রয়োজনীয়তা ব্যাখ্যা করে বলা হয় যে,
   ‘সাংস্কৃতিক ঐতিহ্য সংরক্ষণে ভাষা সবচেয়ে শক্তিশালী হাতিয়ার।
   মাতৃভাষার প্রচলন কেবল ভাষাগত বৈচিত্র্য এবং বহু ভাষাভিত্তিক
   শিক্ষাকেই উৎসাহিত করবে না, তা ভাষাগত এবং সাংস্কৃতিক ঐতিহ্যের
   উন্নয়ন অনুধাবনের ক্ষেত্রে সহায়তা করবে।' বাংলাদেশসহ
   জাতিসংঘভুক্ত ১৯৩টি দেশ বর্তমানে একুশে ফেব্রুয়ারিকে পালন করছে
   আন্তর্জাতিক মাতৃভাষা দিবস হিসেবে। বাংলা ভাষা ও বাঙালির জন্য এ
   প্রাপ্তি সহস্র মর্যাদার প্রতীক।

   ভাষা আন্দোলনের অর্জন:

   ১৯৫২ সালের একুশে ফেব্রুয়ারির আন্দোলন ভাষাকেন্দ্রিক হলেও তা
   পুরো বাঙালি জাতিকে অধিকার সম্পর্কে সচেতন করে। এর ফল হিসেবে ১৯৫৪
   সালের প্রাদেশিক পরিষদের নির্বাচনে যুক্তফ্রন্ট বিপুল ব্যবধানে
   মুসলিম লীগকে পরাজিত করে। একুশের চেতনাকে ধারণ করে যুক্তফ্রন্টের
   নির্বাচনি ইশতেহার ছিল ২১ দফা সংবলিত। ক্রমবর্ধমান গণআন্দোলনের
   মুখে ১৯৫৪ সালের ৭ই মে পাকিস্তান গণপরিষদে বাংলা অন্যতম
   রাষ্ট্রভাষা হিসেবে গৃহীত হয়। ১৯৫৫ সালে বাংলা ভাষা ও সাহিত্য
   চর্চার জন্য বাংলা একাডেমি প্রতিষ্ঠিত হয়। ১৯৫৬ সালে পাকিস্তানের
   প্রথম সংবিধানে বাংলা ও উর্দুকে পাকিস্তানের রাষ্ট্রভাষা হিসেবে
   উল্লেখ করা হয়। ১৯৯৯ সালের ১৭ই নভেম্বর ইউনেস্কো বাংলা ভাষা
   আন্দোলন, মানুষের ভাষা ও সংস্কৃতির অধিকারের প্রতি সম্মান জানিয়ে
   ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে,
   যা বাংলাদেশসহ সারা বিশ্বে গভীর শ্রদ্ধা ও যথাযোগ্য মর্যাদার সাথে
   উদযাপিত হয়। দিবসটির এই আন্তর্জাতিক মর্যাদা লাভ করতে কানাডা
   প্রবাসী রফিকুল ইসলাম ও আবদুস সালাম উদ্যোগ গ্রহণ করেছিলেন।

   উপসংহার

    উপযুক্ত আলোচনার মাধ্যমে এ কথা স্পস্টভাবে প্রতীয়মান হয় যে,
   পাকিস্তান সৃষ্টির সূচনার পর থেকেই পাকিস্তানি শাসকগোষ্ঠী পূর্ব
   পাকিস্তানকে তাদের উপনিবেশ হিসেবে গড়ে তুলতে সচেষ্ট হন। সে
   উদ্দেশ্যকে বাস্তবায়ন করার লক্ষ্যে তারা প্রথমে বাংলা ভাষার ওপর
   আঘাত হানে। আর ১৯৫২ সালে রাষ্ট্রভাষার প্রশ্ন নিয়ে বাঙালি জাতি
   সর্বপ্রথম পাকিস্তানি শাসকগোষ্ঠীর বিরুদ্ধে প্রত্যক্ষ সংগ্রামে
   লিপ্ত হয়। ভাষা আন্দোলনের সংগ্রামে উদ্বুদ্ধ হয়েই বাঙালি জাতি
   পাকিস্তানি শাসকগোষ্ঠীর প্রতিটি ষড়যন্ত্র ব্যর্থ করে দিতে সক্ষম
   হয়। ১৯৫২ সাল থেকে শুরু করে ১৯৭১ সালের স্বাধীনতা আন্দোলনের
   প্রতিটি স্তরে প্রেরণা যুগিয়েছে ভাষা আন্দোলনের রক্তরাঙা ইতিহাস।
   ভাষার জন্য বাংলামায়ের সন্তানদের আত্মত্যাগ দেশের গণ্ডি পেরিয়ে
   আন্তর্জাতিক মাতৃভাষা হিসেবে ঘোষিত হওয়ার পর বিশ্বের প্রতিটি
   প্রান্তে ছড়িয়ে পড়েছে বাঙালি ও বাংলা ভাষার গৌরব। বর্তমানে
   বিশ্বের প্রায় ৩০ কোটি লোক বাংলা ভাষায় কথা বলে। এ শুধু বাংলা
   ভাষার বিশ্বায়নই নয়, বরং বাঙালি জাতির বিজয়। আমাদের শহীদদের
   আত্মত্যাগের ফলেই আজ আমরা গর্ব করতে পারি। ভাষা আন্দোলনের আদর্শকে
   জীবনের প্রতিটি ক্ষেত্রে বাস্তবায়িত করতে পারলেই বায়ান্নর
   শহীদদের আত্মদান সার্থক হবে।"
ভাষা আন্দোলন এবং বাংলা ভাষার বিশ্বায়ন," ভূমিকা : পাকিস্তান সৃষ্টির শুরু থেকেই পাকিস্তানের জাতীয় নেতৃত্ব
   সাংস্কৃতিক মিশ্রণের এক কেন্দ্রীভূত নীতি গ্রহণ করে। এ নীতির চাপ
   অধিকমাত্রায় অনুভূত হয় পশ্চিম পাকিস্তানের চেয়ে পূর্ব বাংলায় তথা
   পূর্ব পাকিস্তানে। শুধু সাংস্কৃতিক ক্ষেত্রেই নয়, জীবনের অন্যান্য
   ক্ষেত্রেও কেন্দ্রীয় নেতৃত্ব বিমাতাসুলভ আচরণ শুরু করে। এতে পূর্ব
   পাকিস্তানের যুব সম্প্রদায়, বুদ্ধিজীবী এবং সর্বোপরি আপামর
   জনসাধারণের মধ্যে চরম হতাশার সৃষ্টি হয়, সৃষ্টি হয় এক চাপা
   অসন্তোষের। আর এ হতাশা ও অসন্তোষের তীব্র ও ব্যাপক প্রসার ঘটে
   ভাষা আন্দোলনকে কেন্দ্র করে। মূলত দ্বিজাতিতত্ত্বের ভিত্তিতে
   ধর্মীয় কারণে প্রতিষ্ঠিত পাকিস্তান ইসলামী রাষ্ট্র হলেও এর সমাজ
   ব্যবস্থায় একক আদর্শগত কোনো যোগসূত্র ছিল না। এর কারণ পূর্ব ও
   পশ্চিম পাকিস্তানের মধ্যকার ভাষাগত বিরোধ। এ কারণে পূর্ব
   পাকিস্তানের জনগণ পাকিস্তানের মৌলিক আদর্শের সাথে কোনোদিন
   একাত্মতা অনুভব করতে পারেনি। আর এ কারণেই পাকিস্তান সৃষ্টির
   অব্যবহিত পরেই ১৯৪৭ সালের সেপ্টেম্বর মাসে পূর্ব বাংলায় ঢাকা
   বিশ্ববিদ্যালয়ের তরুণ অধ্যাপক আবুল কাসেমের নেতৃত্বে ‘তমদ্দুন
   মজলিস’ নামক সামাজিক ও সাংস্কৃতিক সংগঠনের মাধ্যমে ভাষা আন্দোলনের
   সূত্রপাত ঘটে। এ আন্দোলনের প্রভাব বাংলার সুদীর্ঘ রাজনৈতিক
   ইতিহাসের পরতে পরতে দেখতে পাওয়া যায় এবং যার সার্থক পরিণতি
   স্বাধীন সার্বভৌম বাংলাদেশ।
   ভাষা আন্দোলনের ঐতিহাসিক পটভূমি : বাংলার জাতীয় ইতিহাসে এক
   অবিস্মরণীয় ঘটনার বীজ রোপিত হয় পাকিস্তান প্রতিষ্ঠার অব্যবহিত
   পরেই যখন নিখিল পাকিস্তানের সংখ্যাগরিষ্ঠ মানুষের মাতৃভাষা বাংলা
   হওয়া সত্ত্বেও সম্পূর্ণ অগণতান্ত্রিক উপায়ে উর্দুকে রাষ্ট্রভাষা
   হিসেবে চাপিয়ে দেয়ার প্রচেষ্টা চালানো হয়। এরই প্রেক্ষিতে ১৯৪৭
   সালের ১৪ আগস্ট পাকিস্তান স্বাধীন হওয়ার মাত্র ১৭ দিনের মাথায়
   ঢাকা বিশ্ববিদ্যালয়ের তরুণ অধ্যাপক আবুল কাসেমের নেতৃত্বে ১
   সেপ্টেম্বর ৩ সদস্যবিশিষ্ট তমদ্দুন মজলিস গঠিত হয়। এ সংগঠনের
   সহযোগী সদস্য ছিলেন দেওয়ান মোহাম্মদ আজরফ, অধ্যাপক এ এস এম নূরুল
   হক ভুঁইয়া, শাহেদ আলী, আবদুল গফুর, বদরুদ্দীন ওমর প্রমুখ।
   জন্মলগ্ন থেকেই সংগঠনটি বাংলাকে রাষ্ট্রভাষা করার দাবি উত্থাপন
   করে আসছিল। কিন্তু এ দাবি পাকিস্তানের রাষ্ট্রীয় ক্ষমতায় অধিষ্ঠিত
   ব্যক্তিবর্গ কিছুতেই মেনে নিতে রাজি ছিলেন না। প্রকৃতপক্ষে পূর্ব
   পাকিস্তানে ভাষা আন্দোলনের সূত্রপাত হয় ভাষা সম্পর্কে পাকিস্তানি
   শাসকগোষ্ঠীর একতরফা সিদ্ধান্ত এবং উক্ত সিদ্ধান্তকে জোরপূর্বক
   বাঙালিদের উপর চাপিয়ে দেয়ার ইচ্ছা এবং তৎপরতার মধ্য দিয়ে।
   পাকিস্তানী শাসকগোষ্ঠী পাকিস্তানের একমাত্র রাষ্ট্রভাষা হিসেবে
   উর্দুকে গ্রহণ করতে সচেষ্ট হন; যদিও বাস্তবে উর্দু ভাষাভাষী লোকের
   অনুপাত ছিল অনেক কম।
   ভাষা আন্দোলনের প্রথম পর্যায় : ১৯৪৭ সালের নভেম্বর মাসে করাচিতে
   এক কেন্দ্রীয় পর্যায়ের শীর্ষ সম্মেলন অনুষ্ঠিত হয়। সম্মেলনে
   উর্দুকে পাকিস্তানের একমাত্র রাষ্ট্রভাষা করার সিদ্ধান্ত হয়। ফলে
   পূর্ব বাংলায় এ সিদ্ধান্তের বিরুদ্ধে প্রচণ্ড প্রতিবাদ শুরু হয়।
   ১৯৪৮ সালের জানুয়ারি মাসে এ সিদ্ধান্তের বিরোধিতা করে ঢাকায়
   সর্বপ্রথম রাষ্ট্রভাষা সংগ্রাম পরিষদ গঠন করা হয় এবং কতিপয় দাবিতে
   শান্তিপূর্ণ আন্দোলনের নীতি গৃহীত হয়।
   ভাষা আন্দোলনের দ্বিতীয় পর্যায় : ১৯৪৮ সালের ২৩ ফেব্রুয়ারি
   পাকিস্তান গণপরিষদের প্রথম অধিবেশনে কংগ্রেস দলীয় সদস্যগণ বিশেষত
   কুমিল্লার ধীরেন্দ্রনাথ দত্ত দাবি জানান ইংরেজি ও উর্দুর পাশাপাশি
   বাংলা ভাষা ব্যবহার করার জন্য। গণপরিষদের কংগ্রেস সদস্যগণও বাংলা
   ও উর্দুর সমান মর্যাদা দাবি করেন। পরবর্তীতে মোহাম্মদ আলী জিন্নাহ
   এবং পূর্ব পাকিস্তানের মুসলিম ছাত্রলীগের মধ্যে এক আলোচনা
   অনুষ্ঠিত হয়। কিন্তু এ আলোচনা মোটেই ফলপ্রসূ হয়নি। পাকিস্তানের
   কেন্দ্রীয় নেতৃত্ব বাংলা ভাষার দাবিকে বিনষ্ট করার জন্য দমনমূলক
   নীতির আশ্রয় গ্রহণ করে এবং ভাষা আন্দোলনের সমর্থকদের জেলে আটক করা
   হয়। ফলে চারদিকে প্রতিবাদের ঝড় উত্থিত হয় এবং আন্দোলনের পথ
   প্রশস্ত হয়। ছাত্র নেতৃবৃন্দ এবং জনগণ সম্মিলিতভাবে আটককৃত
   ছাত্রদের মুক্তির দাবিতে ঢাকা বিশ্ববিদ্যালয়সহ দেশের অন্যান্য
   শিক্ষা প্রতিষ্ঠানে ধর্মঘট আহ্বান করে। এর ফলে দেশের সর্বত্রই
   বাংলা ভাষার দাবি জোরালো আকার ধারণ করে। এতে পাকিস্তানি
   শাসকগোষ্ঠী আরও দমনমূলক ব্যবস্থা গ্রহণ করতে উদ্যত হন।
   ভাষা আন্দোলনের শেষ পর্যায় :
   ক. রাষ্ট্রভাষা সংগ্রাম কমিটি : উর্দুকে রাষ্ট্রভাষা করার ঘোষণার
   প্রতিবাদে রাষ্ট্রভাষা বাংলার আন্দোলনকে আরও তীব্রতর করার লক্ষ্যে
   ১৯৫২ সালের ৩০ জানুয়ারি এক জনসভায় সর্বদলীয় রাষ্ট্রভাষা সংগ্রাম
   কমিটি গঠিত হয়। এ কমিটিতে আওয়ামী লীগ থেকে ২ জন, পূর্ব পাকিস্তান
   যুবলীগ থেকে ২ জন, খিলাফতই রব্বানী থেকে ২ জন, ছাত্রলীগ থেকে ২ জন
   এবং বিশ্ববিদ্যালয় কমিটি থেকে ২ জন সদস্য গৃহীত হয়। আহ্বায়ক ছিলেন
   গোলাম মাহবুব। এ কমিটি ২১ ফেব্রুয়ারিকে ভাষা দিবস হিসেবে পালন
   করার এবং দেশব্যাপী হরতাল পালনের সিদ্ধান্ত নেয়।
   খ. ঐতিহাসিক মিছিল এবং ১৪৪ ধারা ভঙ্গ : ২১ ফেব্রুয়ারির উক্ত
   কর্মসূচিকে বানচাল করার জন্য তৎকালীন গভর্নর নুরুল আমীন সরকার
   ঢাকায় ১৪৪ ধারা জারি করেন। কিন্তু পূর্ব বাংলার ছাত্র-জনতা এতে ভয়
   পায়নি। তারা এতে কোনোরূপ ভ্রুক্ষেপ না করে সংগ্রাম চালিয়ে যায়।
   সরকার কর্তৃক জারিকৃত ১৪৪ ধারা ভঙ্গ করে শান্তিপূর্ণ মিছিল বের
   করে তৎকালীন প্রাদেশিক ভবনে গিয়ে তাদের দাবি মায়ের ভাষা, বাংলা
   ভাষার দাবি উত্থাপন করবে বলে স্থির করে। নির্ধারিত সময়সূচি
   অনুসারে ঢাকা বিশ্ববিদ্যালয়ের পুরাতন কলা ভবনের সামনে থেকে মিছিল
   অগ্রসর হয় এবং কিছুদূর অগ্রসর হয়ে মিছিল যখন ঢাকা মেডিকেল কলেজের
   সামনে আসে ঠিক তখনই সে মিছিলের উপর পুলিশ গুলিবর্ষণ করে। ফলে
   মিছিল কিছুটা ছত্রভঙ্গ হয় এবং কয়েকজন তরুণ ঘটনাস্থলেই মৃত্যুর
   কোলে ঢলে পড়ে। রফিক, বরকত, সালাম, জব্বারসহ আরও নাম না জানা অনেক
   ছাত্র মৃত্যুবরণ করেন। সরকারের এ বর্বরোচিত হামলার প্রতিবাদে
   সারাদেশে বিদ্রোহের আগুন দাউ দাউ করে জ্বলে ওঠে। ছাত্রদের
   পাশাপাশি সমাজের সর্বস্তরের মানুষ প্রতিবাদমুখর হয়ে শহীদানের
   রক্তে রঞ্জিত রাজপথে নেমে আসেন এবং এক প্রবল অপ্রতিরোধ্য আন্দোলন
   গড়ে ওঠে।
   গ. রাষ্ট্রভাষা হিসেবে বাংলা ভাষার স্বীকৃতি লাভ : অবশেষে এদেশের
   আপামর জনসাধারণের প্রবল বিক্ষোভের মুখে সরকার নতি স্বীকার করতে
   বাধ্য হয় এবং সাময়িকভাবে বাংলাকে অন্যতম রাষ্ট্রভাষা করার একটি
   প্রস্তাব প্রাদেশিক পরিষদে উত্থাপন করা হয়। প্রস্তাবটি
   সর্বসম্মতিক্রমে গৃহীত হয়। অতঃপর ১৯৫৬ সালের সংবিধানের ২১৪(১)নং
   অনুচ্ছেদে বাংলাকে রাষ্ট্রভাষা হিসেবে মর্যাদা দিলে বাঙালি জাতির
   বিজয় অর্জিত হয়।
   ভাষা আন্দোলন এবং বাংলা ভাষার [49]বিশ্বায়ন : ১৯৫২ সালের একুশে
   ফেব্রুয়ারি এদেশের আপামর ছাত্র সমাজের বুকের তাজা রক্তের বিনিময়ে
   যে মাতৃভাষা বাংলা অর্জিত হয়েছে তার গণ্ডি এখন শুধু দেশের মধ্যেই
   সীমাবদ্ধ নয়। বরং একুশে ফেব্রুয়ারি এবং ভাষা আন্দোলনের চেতনা আজ
   ছড়িয়ে পড়েছে সর্বতত্র। ভাষার জন্য বাঙালি জাতির এ আত্মত্যাগ আজ
   নতুন করে বিশ্বকে ভাবতে শিখিয়েছে মাতৃভাষার গুরুত্ব সম্পর্কে। ১৭
   নভেম্বর ১৯৯৯ জাতিসংঘের শিক্ষা, বিজ্ঞান এবং সাংস্কৃতিক সংস্থা
   (UNESCO) সাধারণ পরিষদে আমাদের জাতীয় চেতনার ধারক একুশে
   ফেব্রুয়ারিকে [50]আন্তর্জাতিক মাতৃভাষা দিবস হিসেবে স্বীকৃতি
   দিয়েছে। বিশ্বের প্রতিটি প্রান্তের মানুষ আজ বাঙালিদের মাতৃভাষার
   জন্য আত্মত্যাগের সাথে একাত্মতা ঘোষণা করেছে। সালাম, বরকত, রফিক,
   জব্বারের রক্তের বিনিময়ে অর্জিত বাংলা ভাষা আজ যে বৈশ্বিক মর্যাদা
   লাভ করেছে তা মূলত আমাদের জাতীয় চেতনাবোধের বিজয়। ইউনেস্কোর
   গ্রহীত প্রস্তাবে [51]আন্তর্জাতিক মাতৃভাষা দিবস পালনের
   প্রয়োজনীয়তা ব্যাখ্যা করে বলা হয় যে, ‘সাংস্কৃতিক ঐতিহ্য সংরক্ষণে
   ভাষা সবচেয়ে শক্তিশালী হাতিয়ার। মাতৃভাষার প্রচলন কেবল ভাষাগত
   বৈচিত্র্য এবং বহু ভাষাভিত্তিক শিক্ষাকেই উৎসাহিত করবে না, তা
   ভাষাগত এবং সাংস্কৃতিক ঐতিহ্যের উন্নয়ন অনুধাবনের ক্ষেত্রে সহায়তা
   করবে।’ বাংলাদেশসহ জাতিসংঘভুক্ত ১৯৩টি দেশ বর্তমানে একুশে
   ফেব্রুয়ারিকে পালন করছে [52]আন্তর্জাতিক মাতৃভাষা দিবস হিসেবে।
   বাংলা ভাষা ও বাঙালির জন্য এ প্রাপ্তি সহস্র মর্যাদার প্রতীক।
   উপসংহার : উপযুক্ত আলোচনার মাধ্যমে এ কথা স্পস্টভাবে প্রতীয়মান হয়
   যে, পাকিস্তান সৃষ্টির সূচনার পর থেকেই পাকিস্তানি শাসকগোষ্ঠী
   পূর্ব পাকিস্তানকে তাদের উপনিবেশ হিসেবে গড়ে তুলতে সচেষ্ট হন। সে
   উদ্দেশ্যকে বাস্তবায়ন করার লক্ষ্যে তারা প্রথমে বাংলা ভাষার ওপর
   আঘাত হানে। আর ১৯৫২ সালে রাষ্ট্রভাষার প্রশ্ন নিয়ে বাঙালি জাতি
   সর্বপ্রথম পাকিস্তানি শাসকগোষ্ঠীর বিরুদ্ধে প্রত্যক্ষ সংগ্রামে
   লিপ্ত হয়। ভাষা আন্দোলনের সংগ্রামে উদ্বুদ্ধ হয়েই বাঙালি জাতি
   পাকিস্তানি শাসকগোষ্ঠীর প্রতিটি ষড়যন্ত্র ব্যর্থ করে দিতে সক্ষম
   হয়। ১৯৫২ সাল থেকে শুরু করে ১৯৭১ সালের স্বাধীনতা আন্দোলনের
   প্রতিটি স্তরে প্রেরণা যুগিয়েছে ভাষা আন্দোলনের রক্তরাঙা ইতিহাস।
   ভাষার জন্য বাংলামায়ের সন্তানদের আত্মত্যাগ দেশের গণ্ডি পেরিয়ে
   আন্তর্জাতিক মাতৃভাষা হিসেবে ঘোষিত হওয়ার পর বিশ্বের প্রতিটি
   প্রান্তে ছড়িয়ে পড়েছে বাঙালি ও বাংলা ভাষার গৌরব। বর্তমানে
   বিশ্বের প্রায় ৩০ কোটি লোক বাংলা ভাষায় কথা বলে। এ শুধু বাংলা
   ভাষার বিশ্বায়নই নয়, বরং বাঙালি জাতির বিজয়। আমাদের শহীদদের
   আত্মত্যাগের ফলেই আজ আমরা গর্ব করতে পারি। ভাষা আন্দোলনের আদর্শকে
   জীবনের প্রতিটি ক্ষেত্রে বাস্তবায়িত করতে পারলেই বায়ান্নর শহীদদের
   আত্মদান সার্থক হবে।"
 ভাষা আন্দোলন ," ভূমিকা:

   হাজার 947 সালের দেশভাগ হয় এবং তারপর থেকেই বাংলাকে রাষ্ট্রভাষা
   করার দাবিতে সংঘটিত আন্দোলন হচ্ছে ভাষা আন্দোলন, চূড়ান্ত রূপ
   লাভ  করেছিল 1952 সালে। 1952 সালের ফেব্রুয়ারীতে সালাম, রফিক,
   জব্বার, প্রমুখ,  বাংলা ভাষা প্রেমিক আত্মদানের মধ্যে দিয়ে বাংলা
   ভাষা রাষ্ট্রকর্তৃক স্বীকৃতি পায়। আর এই আন্দোলন বীজ রোপিত হয়ে
   আরো আগে, অন্যদিকে এর প্রক্রিয়া এবং ফলাফল ছিল সুদূরপ্রসারী।
   প্রকৃত বিচারে ভাষা আন্দোলন বাঙালির আত্মপরিচয় সংকট থেকে
   উত্তরণের প্রথম  ও সবচেয়ে গুরুত্বপূর্ণ পদক্ষেপ।
এর মধ্যে দিয়ে একদিকে যেমন বাঙালি জাতীয়তা বোধের উন্মেষ ঘটে,
   কোন নদীকে অন্যদিকে সমগ্র পরাধীন ছিন্ন করে স্বাধীনতা   পথে
   অগ্রসর হয়। এটিএম শ্রীলংকার পূর্ব বাংলা সংস্কৃতি ও রাজনৈতিক
   আন্দোলন। ভাষা আন্দোলনের মধ্যে নিহিত বাঙালির স্বাধিকার বীজ
   মন্ত্র অর্থাৎ বাংলাদেশের স্বাধীনতার বীজ রোপিত হয়েছিল এর
   মাধ্যমে।

 ভাষা আন্দোলনের প্রথম পর্যায়ে:

   1947 সালের দ্বিজাতি তত্ত্বের ব্রিটিশ ভারত ভাগ হয় দুই ভাগে
   অর্থাৎ ভারত ও পাকিস্তান নামে দুটি স্বাধীন রাষ্ট্রের উদ্ভব
   হয়।ভাষা আন্দোলন রচনা পাকিস্তান রাষ্ট্রের ছিল দুটি অংশ- পূর্ব
   বাংলা ও পশ্চিম পাকিস্তান। প্রায় 2 হাজার কিলোমিটারের ব্যবধানে
   অবস্থিত পাকিস্তানের দুই অংশের মধ্যে সংস্কৃতিক ভৌগলিক ও ভাষাগত
   দিক থেকে অনেকগুলো মৌলিক পার্থক্য ছিল। সমগ্র পাকিস্তানের শতকরা
   56 ভাগ। মানুষের মাতৃভাষা বাংলা ছিল।

   1948 সালে 23 শে ফেব্রুয়ারি পাকিস্তান গণপরিষদের বৈঠকে উর্দু
   ভাষা ব্যবহারের পাশাপাশি বাংলা ভাষা ব্যবহারের অধিকার সংক্রান্ত
   সংশোধনী প্রস্তাব উত্থাপন করে পূর্ব বাংলা থেকে নির্বাচিত সদস্য
   ধীরেন্দ্রনাথ দত্ত। প্রধানমন্ত্রীর লিয়াকত আলী খান এ প্রস্তাবের
   কঠোর সমালোচনা করেন।  ধীরেন্দ্রনাথ দত্তের সংসদীয় প্রস্তাব গৃহীত
   হয়নি। বাংলা ভাষাকে রাষ্ট্রভাষা করার দাবিতে গড়ে ওঠে তমুদ্দিন
   মজলিস এবং রাষ্ট্রভাষা সংগ্রাম পরিষদ।

   1948 সালের 10 ই মার্চ ঢাকা বিশ্ববিদ্যালয়ের ফজলুল হক হলে
   বঙ্গবন্ধু শেখ মুজিবুর রহমানের সভাপতিত্বে অনুষ্ঠিত রাষ্ট্রভাষা
   সংগ্রাম পরিষদের সভায় বাংলাভাষাকে রাষ্ট্রভাষা করার দাবিতে
   ধর্মঘট ডাকা সিদ্ধান্ত হয়। ভাষা আন্দোলন রচনা  11 মার্চ পালিত
   সেই ধর্মঘটে পিকেটিংয়ের সময় বঙ্গবন্ধুকে গ্রেফতার করা হয়। এর
   কিছুদিন পরেই 21 শে মার্চ মোহাম্মদ আলী জিন্নাহ ঢাকায় এক ভাষণে
   ঘোষণা করেন উর্দুই হবে পাকিস্তানের একমাত্র রাষ্ট্রভাষা।

   চব্বিশে মার্চ ঢাকা বিশ্ববিদ্যালয়ের কোন হলে গিয়ে তিনি একই
   বক্তব্য রাখেন। যখন তিনি উর্দুর ব্যাপারে তার  অবস্থানের কথা
   পুনরুল্লেখ উল্লেখ করেন , উপস্থিত ছাত্রের না ,না বলে চিৎকার করে
   ওঠে। তাৎক্ষণিকভাবে নিয়ে ঘোষণার প্রতিবাদে তারা বলে উর্দু নয়
   বাংলা হবে পাকিস্তানের রাষ্ট্রভাষা। পূর্ববাংলা জনগণের মধ্যে
   ক্ষোভের বিষয় ছিল। জন্ম হয়। বাংলা ভাষার সমমর্যাদার দাবিতে
   আন্দোলন দানা বেঁধে ওঠে।

 ভাষা আন্দোলনের দ্বিতীয় পর্যায়:

    1952 সালের 27 শে জানুয়ারি পাকিস্তানের তৎকালীন প্রধানমন্ত্রী
   খাজা নাজিমুদ্দিন উর্দুকে পাকিস্তানের একমাত্র রাষ্ট্রভাষা হিসেবে
   ঘোষণা দেন। এর ফলে পূর্ব বাংলার জনগণ বিক্ষোভে ফেটে পড়ে। 29 শে
   জানুয়ারি সিদ্ধান্ত হয়, ঢাকা শহরে প্রতিবাদে মিছিল-সমাবেশ
   অনুষ্ঠিত হবে। রাষ্ট্রভাষার দাবিতে আন্দোলনকারী সংগঠনগুলো
   সম্মিলিতভাবে একুশে ফেব্রুয়ারি তারিখে সমগ্র পূর্ব বাংলায়
   প্রতিবাদ কর্মসূচি ও ধর্মঘটের আহ্বান করে। আন্দোলন দমন করতে পুলিশ
   144 ধারা জারি করে। ফলের দিনটিতে ঢাকা শহরের সকল প্রকার
   মিছিল-সমাবেশ নিষিদ্ধ ঘোষিত হয়। কিন্তু এই আদেশ অমান্য করে ঢাকা
   বিশ্ববিদ্যালয় বহুসংখ্যক ছাত্র ও প্রগতিশীল রাজনৈতিক কর্মী
   বিক্ষোভ মিছিল শুরু করেন।

 একুশে ফেব্রুয়ারি:

   1952 সালে একুশে ফেব্রুয়ারি পূর্ব নির্ধারিত কর্মসূচি অনুযায়ী
   সকাল 9 টা থেকে সরকারি আদেশ উপেক্ষা করে ঢাকা শহরের স্কুল কলেজ
   হাজার হাজার ছাত্র ঢাকা বিশ্ববিদ্যালয় এর সমবেত হয় । 144 ধারা
   ভঙ্গের প্রশ্নে পুরাতন কলা ভবন প্রাঙ্গণে আমতলায় ঐতিহাসিক
   ছাত্রসভা অনুষ্ঠিত হয়। ছাত্ররা 57 জন ছোট ছোট দলে বিভক্ত  হয়
   রাষ্ট্রভাষাবাংলা সাই স্লোগান দিয়ে রাস্তায় বেরিয়ে আসতে চায়।
   তারা বাংলাকে রাষ্ট্রভাষা করার দাবিতে স্লোগান দিতে থাকে। পুলিশ
   অস্ত্রহাতে চারিদিকে ঘিরে রাখি।

   বেলা সোয়া এগারটার দিকে ছাত্ররা একত্র হয়ে প্রতিবন্ধকতা ভেঙ্গে
   রাস্তায় নামার প্রস্তুতি নিলে পুলিশ কাঁদানে গ্যাস নিক্ষেপ করে
   ছাত্রদের সতর্ক করে দেয়।ভাষা আন্দোলন রচনা বিশ্ববিদ্যালয়ের
   উপাচার্য  তখন পুলিশ কাঁদানে গ্যাস নিক্ষেপ বন্ধ করতে অনুরোধ
   জানায় এবং ছাত্রদের বিশ্ববিদ্যালয় এলাকা ত্যাগের নির্দেশ দেন।
   কিন্তু ক্যাম্পাস ত্যাগ করার সময় কয়েক জন ছাত্রকে 144 ধারা
   ভঙ্গের অভিযোগে পুলিশ গ্রেফতার করলে সহিংসতা ছড়িয়ে পড়ে।

   এরপর আরো অনেক ছাত্রকে গ্রেফতার করা হয়। এ ঘটনা  বিক্ষোভ মিছিল
   বের করে।  ঢাকা মেডিকেল কলেজের কাছাকাছি এলে পুলিশ 144 ধারা
   অবমাননার অজুহাতে আন্দোলনকারীদের উপর গুলিবর্ষণ করে। গুলিতে নিহত
   হয় রফিক, সালাম, বরকত, জব্বার সহ আরো অনেক। শহীদের রক্তে রাজপথ
   রঞ্জিত হয়ে ওঠে। শোকাবহ এ ঘটনার অভিঘাতে সমগ্র পূর্ব বাংলায়
   কঠোর  ক্ষোভ ছড়িয়ে পড়ে।

 একুশে ফেব্রুয়ারি পরবর্তী আন্দোলন:

   একুশে ফেব্রুয়ারি ছাত্র হত্যার প্রতিবাদে সারাদেশ বিদ্রোহের
   আগুন। দাউদাউ করে জলে ওঠে। বাইশে 22 ও 23 শে ফেব্রুয়ারি ছাত্র,
   শ্রমিক, সাহিত্যিক, বুদ্ধিজীবী, ও  সাধারণ জনতা  পূর্ণ হরতাল
   পালন করে এবং সভা শোভাযাত্রা সহকারে 144 ধারা ভঙ্গ করে। 22 শে
   ফেব্রুয়ারি পুলিশের গুলিতে শহীদ হন শফিউর রহমান শফিক। 23 শে
   ফেব্রুয়ারি ফুলবাড়ীয়ায় ছাত্র জনতার মিছিল। পুলিশের অত্যাচার
   নিপীড়ন চালায়।

   শহীদের স্মৃতি করে রাখতে ওই দিন বিকেল থেকে রাত অবধি। কাজ করে
   ঢাকা মেডিকেল কলেজ হোস্টেলের ছাত্ররা নির্মাণ করে ভাষা আন্দোলনের
   প্রথম শহীদ মিনার। চব্বিশে ফেব্রুয়ারি শহীদ মিনার উদ্বোধন করেন
   22 শে ফেব্রুয়ারি শহীদ হওয়া শফিউর রহমানের পিতা। ছাব্বিশে
   ফেব্রুয়ারি আনুষ্ঠানিকভাবে শহীদ মিনার উদ্বোধন করেন দৈনিক আজাদ
   পত্রিকার সম্পাদক জনাব আব্দুল কামাল উদ্দিন।


ভাষা আন্দোলনের অর্জন:

   1952 সালে একুশে ফেব্রুয়ারি আন্দোলন ভাষাকেন্দ্রিক হলেও তা পুরো
   বাঙালি জাতিকে অধিকার সম্পর্কে সচেতন করেন। এর ফল হিসেবে 1954
   সালের প্রাদেশিক পরিষদের নির্বাচনে যুক্তফ্রন্ট বিপুল ব্যবধানে
   মুসলিম লীগ  কে পরাজিত করে। একুশের চেতনাকে ধারণ করে
   যুক্তফ্রন্টের নির্বাচনী ইশতেহার ছিল 21 দফা সংবলিত।

    ক্রমবর্ধমান গণআন্দোলনের মুখে 1954 সালে 7 এই মে পাকিস্তান। ভাষা
   আন্দোলন রচনাগণপরিষদে বাংলা অন্যতম রাষ্ট্রভাষা হিসেবে গৃহীত
   পায়। 1952 সালে বাংলা ভাষা ও সাহিত্য চর্চা একাডেমী প্রতিষ্ঠা
   হয়।  1956 সালে পাকিস্তানের প্রথম সংবিধান বাংলা ও  উর্দু কে
   পাকিস্তানের রাষ্ট্রভাষা হিসেবে উল্লেখ করা হয়।  1999 সালের 17
   নভেম্বর ইউনেস্কো বাংলা ভাষা আন্দোলন, মানুষের ভাষা ও সাংস্কৃতিক
   অধিকারের প্রতি সম্মান জানিয়ে একুশে ফেব্রুয়ারিকে আন্তর্জাতিক
   মাতৃভাষা দিবস হিসেবে ঘোষণা করে যা বাংলাদেশসহ সারাবিশ্বে গভীর
   শ্রদ্ধা ও যথাযোগ্য মর্যাদার সাথে উদযাপিত হয়।দিবস  টি  এই
   আন্তর্জাতিক করতে কানাডাপ্রবাসী রফিকুল আব্দুস উদ্যোগ গ্রহণ
   করেছিলেন।

উপসংহার:

   একুশে ফেব্রুয়ারি বাঙালি জাতিসত্তার পরিচয় নির্দেশ করে। বাংলাকে
   রাষ্ট্রভাষা হিসেবে প্রতিষ্ঠিত করার জন্য বীরের  ভাষা শহীদদের
   অবদান জাতি শ্রদ্ধাভরে স্মরণ করবে।ভাষা আন্দোলন রচনা তবে আত্মদান
   তখনই সার্থক হবে যখন বাংলাদেশের সর্বস্তরে  বাংলা ভাষা প্রচলন
   প্রথম সম্ভব হবে। এ ব্যাপারে রাষ্ট্র, স্থান, ব্যক্তি অর্থাৎ
   প্রত্যেক বাঙালি একটি  দায়িত্ব  ও কর্তব্য রয়েছে।"
বাংলাদেশের মুক্তিযুদ্ধ ,"ভূমিকাঃ

“স্বাধীনতা তুমি পিতার কোমল জায়নামাজের উদার জমিন।” – শামসুর রাহমান

মানুষ হোক কিংবা প্রাণী- পরাধীনতার শৃঙ্খলে কেউ বন্দি থাকতে চায় না। পরাধীন দেশের নাগরিকেরা জানে স্বাধীনতা কতখানি মূল্যবান৷ বাঙ্গালীর স্বাধীনতা অর্জনের গল্প যেমন গৌরবের তেমনি অশ্রুমাখা। এই গল্পের প্রতিটি পাতা ত্রিশ লক্ষ শহীদের রক্তে ভেজা। বাংলাদেশের মুক্তিযুদ্ধের প্রতিটি পাতায় পাতায় জড়িয়ে আছে স্বজন হারানোর শোক। হাজারো ত্যাগ তিতিক্ষার বিনিময়ে আমরা পেয়েছি স্বাধীনতা। গর্বের সাথে মাথা উঁচু করে জোর গলায় বলতে পারি আমরা স্বাধীন বাংলাদেশের নাগরিক।


মুক্তিযুদ্ধের স্বরূপঃ সাধারণত কোন দেশের বা জাতি গোষ্ঠীর স্বাধীনতা অর্জনের সংগ্রামকে বলা হয় মুক্তিযুদ্ধ। কোন অশুভ শক্তি বা একদল অত্যাচারী স্বৈরশাসক যখন কোন দেশ বা কোন গোষ্ঠীর উপর অবিচার শুরু করে তখন স্বৈরশাসকদের অত্যাচার থেকে মুক্তির জন্য শুরু হওয়া সংগ্রামকে বলা হয় মুক্তিযুদ্ধ। ৭১ এ পাকিস্তানী হানাদার বাহিনীর বিরুদ্ধে আমাদের সংগ্রাম মুক্তিযুদ্ধের সর্বকৃষ্ট উদাহরণ। বাংলাদেশের মুক্তিযুদ্ধের ইতিহাস আজও বিশ্ববাসী স্মরণ করে।


মুক্তিযুদ্ধের পটভূমিঃ ১৯৪৭ সালে ভারতীয় উপমহাদেশ থেকে ইংরেজদের শাসনামলের অবসানের মধ্য দিয়ে ভারত ও পাকিস্তান নামের দুটি স্বাধীন রাষ্ট্রের জন্ম হয়। বর্তমান বাংলাদেশের তৎকালীন নাম ছিল পূর্ব পাকিস্তান। কিন্তু পশ্চিম পাকিস্তানী শাসক গোষ্ঠীর পূর্ব পাকিস্তানের অধিবাসীদের প্রতি মনোভাব ছিল বিরূপ। তাদের বিরূপ মনোভাবের প্রথম বহিঃপ্রকাশ ঘটেছিল উর্দুকে রাষ্ট্রভাষা হিসেবে ঘোষণা করার মধ্য দিয়ে। নিজের মায়ের ভাষার সম্মান রক্ষার্থে ১৯৫২ সালের ২১ ফেব্রুয়ারি রফিক, সালাম, ররকতেরা ১৪৪ ধারা অমান্য করে নেমে এসেছিল রাজপথে। তাদের বুকের তাজা রক্তে ভিজেছিল রাজপথ। ফলশ্রুতিতে, পশ্চিম পাকিস্তানের শাসকেরা বাধ্য হয় বাংলাকে রাষ্ট্র ভাষার মর্যাদা দিতে। পূর্ব পাকিস্তানের জনগণ ধীরে ধীরে পশ্চিম পাকিস্তানের শাসকদের অন্যায়ের বিরুদ্ধে প্রতিবাদ শুরু করে৷ ১৯৬২ সালের শিক্ষা আন্দোলন, ১৯৬৬ সালের ছয়দফা আন্দোলন, ১৯৬৯ সালের গণআন্দোলন ছিল সে প্রতিবাদের বহিঃপ্রকাশ। জেনারেল ইয়াহিয়া খান ১৯৭০ সালে জাতীয় ও প্রাদেশিক পরিষদের নির্বাচনের ঘোষণা দেয়। আওয়ামী লীগ ১১ দফার ভিত্তিতে নির্বাচনে অংশগ্রহণ করে ও বিপুল ভোটে জয়লাভ করে। কিন্তু পশ্চিম পাকিস্তানের শাসকরা ক্ষমতা হস্তান্তরে অস্বীকৃতি জানায়।


৭ মার্চের ঐতিহাসিক ভাষণঃ ১৯৭০ সালে জাতীয়  পরিষদের নির্বাচনে আওয়ামী লীগের জয় লাভের পরেও পশ্চিমা শাসকগোষ্ঠী ক্ষমতা হস্তান্তর না করলে সারা দেশে বিক্ষোভ শুরু হয়৷ পাকিস্তানের প্রেসিডেন্ট ইয়াহিয়া খান ৩ মার্চ জাতীয় পরিষদে অধিবেশন ডাকলেও ১ মার্চ তা মুলতবি ঘোষণা করেন। পূর্ব পাকিস্তানে এ খবর ছড়িয়ে পড়া মাত্র দেশের জনগণ বিক্ষোভে ফেটে পড়ে। অবশেষে আসে ৭ মার্চ। তৎকালীন ঢাকার রেসকোর্স ময়দানের ভাষণে শেখ মুজিবুর রহমান সামরিক আইন প্রত্যাহার, সৈন্যদের ব্যারাকে ফিরিয়ে নেওয়া, গণহত্যার তদন্ত, নির্বাচিত প্রতিনিধিদের কাছে ক্ষমতা হস্তান্তরের মত বিষয়গুলো জনগণের সম্মুখে উপস্থাপন করেন। শেখ মুজিবের অগ্নিঝরা কন্ঠের “এবারের সংগ্রাম আমাদের মুক্তির সংগ্রাম” আজো কোটি বাঙ্গালিকে উজ্জীবিত করে।


২৫ মার্চের অতর্কিত আক্রমণঃ শেখ মুজিবের নিকট ইয়াহিয়া খানের ক্ষমতা হস্তান্তরের নাটক পূর্ব পাকিস্তানের জনগণের ভেতর প্রবল ক্ষোভের জন্ম দেয়। সারা দেশে শুরু হয় আন্দোলন। অন্যদিকে ইয়াহিয়া খান পশ্চিম পাকিস্তান থেকে পূর্ব পাকিস্তানে ধীরে ধীরে অস্ত্র ও সামরিক সেনাদের জড়ো করতে থাকে। অবশেষে আসে বাঙ্গালীর ইতিহাসের কালোরাত্রি ২৫ মার্চ৷ ইয়াহিয়া খান তার সেনাদের কুকুরের মতো লেলিয়ে দেয় ঘুমন্ত বাঙ্গালীর উপর। পৃথিবীর ইতিহাসের ঘৃণিত এই হত্যাযজ্ঞ ‘অপারেশন সার্চ লাইট’ নামে পরিচিত। বাংলাদেশের মুক্তিযুদ্ধ ইতিহাসে এটি এক নির্মম অধ্যায়।


বঙ্গবন্ধুকে গ্রেফতার ও স্বাধীনতার ঘোষণাঃ ইয়াহিয়া খান জানতো, যে বঙ্গে বঙ্গবন্ধু আছে সে বাঙ্গালীকে যুদ্ধে হারানো এত সহজ হবে না। তাই কাপুরুষের মতো ২৫ মার্চ আক্রমণের রাতে তারা বঙ্গবন্ধুকে ধানমন্ডির ৩২ নম্বর বাড়ি থেকে গ্রেফতার করে নিয়ে যায়। তবে বঙ্গবন্ধু আগেই স্বাধীনতার ঘোষণা দেন। বঙ্গবন্ধুর স্বাধীনতার ঘোষণা ২৬ মার্চ বেলা ২টায় প্রথম চট্টগ্রাম বেতার কেন্দ্র থেকে প্রচার করা হয়। মেজর জিয়াউর রহমান ২৭ মার্চ কালুরঘাটস্থ স্বাধীন বাংলা বেতার কেন্দ্র থেকে বঙ্গবন্ধুর নামে স্বাধীনতা ঘোষণাপত্র পাঠ করেন।

অস্থায়ী সরকার গঠনঃ বঙ্গবন্ধু শেখ মুজিবুর রহমানকে রাষ্ট্রপতি করে ১৯৭১ সালের ১০ এপ্রিল গণপ্রজাতন্ত্রী বাংলাদেশের স্থায়ী সরকার গঠন করা হয়৷ ১৭ এপ্রিল মুজিবনগরের মেহেরপুরের বৈদ্যনাথতলায় “গণপ্রজাতন্ত্রী বাংলাদেশের অস্থায়ী সরকার ” শপথ গ্রহণ করেন৷ বঙ্গবন্ধুর অনুপস্থিতিতে উপ-রাষ্ট্রপতি সৈয়দ নজরুল ইসলাম অস্থায়ী রাষ্ট্রপতির দায়িত্ব পালন করেন। তাজউদ্দীন আহমদ প্রধানমন্ত্রীর, ক্যাপ্টেন এম মনসুর আলী অর্থ, শিল্প ও বাণিজ্য মন্ত্রী ও এ এইচ এম কামরুজ্জামান স্বরাষ্ট্র, সরবরাহ, ত্রাণ ও পুনর্বাসন এবং কৃষি মন্ত্রণালয়ের মন্ত্রী হিসেবে দায়িত্ব পালন করেন।


মুক্তিবাহিনী ও মুক্তিযুদ্ধ: ২৫ মার্চ পাকিস্তানি হানাদার বাহিনী কাপুরুষের মতো ঘুমন্ত বাঙ্গালীর উপর ঝঁপিয়ে পড়ার পর পশ্চিমা শাসকগোষ্ঠী ভেবেছিল বাঙ্গালী আর কখনো তাদের বিরুদ্ধে লড়াইয়ের কথা ভুলেও ভাববেনা। কিন্তু, তাদের এ ধারণা ভুল প্রমাণিত হতে বেশি সময়ের প্রয়োজন হয়নি। কর্নেল এম এ জি ওসমানীর নেতৃত্বে ১৯৭১ সালের ৪ এপ্রিল সিলেটের তেলিয়াপাড়ার চা বাগানে ১৩,০০০ সদস্য নিয়ে মুক্তিফৌজ গঠন করা হয়। কর্নেল এম এ জি ওসমানীকে এই বাহিনীর কমান্ডার ইন চীফ করে মুক্তিফৌজের নামকরণ করা হয় মুক্তিবাহিনী। তার নেতৃত্বে অনিয়মিত গেরিলা বাহিনী এবং নিয়মিত বাহিনী নামে আরো দু’টি বাহিনী গঠন করা হয়। নিয়মিত বাহিনীর অধীনে  জেড ফোর্স, কে ফোর্স এবং এস ফোর্স নামের তিনটি বিগ্রেড বাহিনী গঠন করা হয়। জেড ফোর্সের কমান্ডার ছিলেন মেজর জিয়াউর রহমান, কে ফোর্সের মেজর খালেদ মোশাররফ এবং এস ফোর্সের কেএম শফিউল্লাহ।


মুক্তিযুদ্ধের ১১টি সেক্টরঃ বাংলাদেশের মুক্তিযুদ্ধ পরিচালনার সুবিধার্থে যুদ্ধের প্রধান সেনাপতি আতাউল গণি ওসমানী সমগ্র বাংলাদেশকে ১১টি সেক্টর ও ৬৪টি সাব-সেক্টরে ভাগ করেন। মুক্তিযুদ্ধের ১১টি সেক্টরের সেক্টর কমান্ডারদের নাম, সীমানা ও সদর দপ্তর নিম্নে উল্লেখ করা হলোঃ

১নং সেক্টর কমান্ডার: মেজর জিয়াউর রহমান (এপ্রিল- জুন), ক্যাপ্টেন রফিকুল ইসলাম (জুন-ডিসেম্বর)। চট্টগ্রাম ও পাবর্ত্য চট্টগ্রাম এলাকা ছিল ১ নং সেক্টরের অন্তর্ভুক্ত। ভারতের ত্রিপুরা রাজ্যের হরিনা ছিল সেক্টর নং ১ এর সদর দপ্তর।

২নং সেক্টর কমান্ডার: মেজর খালেদ মোশাররফ (এপ্রিল-অক্টোবর), ক্যাপ্টেন এ টি এম হায়দার (অক্টোবর- ডিসেম্বর)। ঢাকা, নোয়াখালী, ফরিদপুর ও কুমিল্লার অংশ বিশেষ ছিল সেক্টর ২ এর অংশ। ঢাকা, কুমিল্লা, আখাউড়া–ভৈরব, নোয়াখালী ও ফরিদপুরের কিছু অংশ নিয়ে গঠিত হয়েছিল সেক্টর ২। ভারতের ত্রিপুরার মেঘালয় অঞ্চলে সেক্টর নং ২ এর সদর দপ্তর অবস্থিত ছিল৷

৩নং সেক্টর কমান্ডার: মেজর কে. এম. শফিউল্লাহ্ (এপ্রিল-সেপ্টেম্বর), মেজর এ.এন.এম. নুরুজ্জামান (অক্টোবর-ডিসেম্বর)। কুমিল্লা, কিশোরগঞ্জ ও হবিগঞ্জ ছিল ৩ নং সেক্টরের অন্তর্ভুক্ত। মুক্তিযুদ্ধের সেক্টর নং ৩ এর সদর দপ্তর ভারতের ত্রিপুরা রাজ্যের কলাগাছিয়ায় অবস্থিত ছিল৷

৪নং সেক্টর কমান্ডার: মেজর সি. আর. দত্ত (মে-ডিসেম্বর)। মৌলভীবাজার ও সিলেটের পূর্বাংশ সেক্টর ৪ এর অংশ ছিল। এই সেক্টরের সদর দপ্তর  প্রথমে করিমগঞ্জে থাকলেও পরবর্তীতে আসামের মাছিমপুরে স্থানান্তর করা হয়।

৫নং সেক্টর কমান্ডার: মেজর মীর শওকত আলী (আগস্ট- ডিসেম্বর)। বৃহত্তর ময়মনসিংহের সীমান্তবর্তী অঞ্চল এবং সিলেট জেলার অংশ বিশেষ  নিয়ে গঠিত হয়েছিল মুক্তিযুদ্ধের ৫ নং সেক্টর। সেক্টর নং ৫ এর সদর দপ্তর ছিল সুনামগঞ্জ জেলার ছাতকের বাঁশতলায়।

৬নং সেক্টর কমান্ডার: উইং কমান্ডার এম. কে. বাশার (জুন-ডিসেম্বর)। রংপুর বিভাগ ছিল সেক্টর ৬-এর অন্তর্ভুক্ত। এই সেক্টরের সদর দপ্তর ছিল বুড়িমারী, পাটগ্রাম।

৭নং সেক্টর কমান্ডার: মেজর খন্দকার নাজমুল হক (এপ্রিল-আগস্ট), মেজর কিউ. এন. জামান (আগস্ট-ডিসেম্বর)। রাজশাহী বিভাগ ছিল সেক্টর ৭-এর অন্তর্ভুক্ত। ভারতের পশ্চিমবঙ্গের তরঙ্গপুরে ছিল এই সেক্টরের সদর দপ্তর।

৮নং সেক্টর কমান্ডার: মেজর  এম. এ. ওসমান চৌধুরী (এপ্রিল-আগস্ট), মেজর এম. এ. মঞ্জুর (আগস্ট- ডিসেম্বর)। কুষ্টিয়া, যশোর, দৌলতপুর সাতক্ষীরা সড়ক পর্যন্ত খুলনা জেলা ও ফরিদপুরের কিছু অংশ নিয়ে গঠিত হয়েছিল সেক্টর নং ৮।

৯নং সেক্টর কমান্ডার: ক্যাপ্টেন এম. এ. জলিল (এপ্রিল-ডিসেম্বর)। সুন্দরবন ও বরিশাল বিভাগ সেক্টর ৯ এর অন্তর্ভুক্ত ছিল। এই সেক্টরের সদর দপ্তর ছিল ভারতের বসিরহাটের টাকিতে।

১০নং সেক্টরের কোন সেক্টর কমান্ডার ছিল না

১১নং সেক্টর কমান্ডার: মেজর জিয়াউর রহমান(জুন-আগস্ট), মেজর এ. তাহের (আগস্ট-নভেম্বর), ফ্লাইট লেফটেন্যান্ট এম. হামিদুল্লাহ (নভেম্বর-ডিসেম্বর)। বৃহত্তর ময়মনসিং বিভাগ ছিল সেক্টর নং ১১-এর অন্তর্ভুক্ত। ১১ নং সেক্টরের সদর দপ্তর  হিসেবে ভারতের আসামের মহেন্দ্রগঞ্জকে বেছে নেওয়া হয়েছিল।

মুক্তিযুদ্ধ ও আন্তর্জাতিক বিশ্ব: বাংলাদেশের মুক্তিযুদ্ধ এ আন্তর্জাতিক মহলের সহযোগিতা অবিস্মরণীয় হয়ে থাকবে৷ ডাচ বংশোদ্ভুত অস্ট্রেলিয়ান নাগরিক ওডারল্যান্ড পাকিস্তানিদের গণহত্যার ভয়াবহতার কিছু ছবি গোপনে আন্তর্জাতিক গণমাধ্যমে পাঠিয়েছিলেন। আগস্ট মাসের দিকে তিনি টঙ্গীতে বাটা কোম্পানির ভিতরে গেরিলা প্রশিক্ষণের ব্যবস্থা করেছিলেন এবং টঙ্গী ও এর আশপাশ এলাকায় বেশ কয়েকটি সফল গেরিলা হামলা চালিয়েছিলেন৷

বিখ্যাত ভারতীয় সংগীতজ্ঞ পণ্ডিত রবিশঙ্কর ও জর্জ হ্যারিসন কর্তৃক পরিচালিত ‘কনসার্ট ফর বাংলাদেশ’ বিশ্বমন্ডলে স্বাধীনতাকামী বাঙালীর সংকটের কথা তুলে ধরেছিল। আমাদের প্রতিবেশী রাষ্ট্র ভারত তখন প্রায় এক কোটি শরণার্থীকে তাদের দেশে আশ্রয় দিয়েছিল। ভারতের তৎকালীন প্রধানমন্ত্রী ইন্দিরা গান্ধী বাংলাদেশের পক্ষে জনমত তৈরি করতে গুরুত্বপূর্ণ ভূমিকা পালন করেছিলেন৷ মুক্তিযুদ্ধের সময় সোভিয়েত ইউনিয়ন বাংলাদেশের সমর্থনে থাকলেও মার্কিন প্রশাসন বাংলাদেশের বিরোধিতা করে। কিন্তু সে দেশের  সাধারণ জনগণ মার্কিন প্রশাসনকে পাকিস্তানকে গোলাবারুদ সরবরাহ বন্ধ করতে বাধ্য করে৷

বাংলাদেশ-ভারত যৌথ কমান্ডো বাহিনীর আক্রমণঃ ১৯৭১ সালের ২১ নভেম্বর ভারতের কমান্ডার জগজিৎ সিং অরোরার নেতৃত্বে বাংলাদেশ-ভারত যৌথ কমান্ডো গঠন করা হয়। ভারতীয় সেই বাহিনী মিত্রবাহিনী নাম নিয়ে গভীর রাতে বাংলাদেশের সকল রুটে প্রবেশ করে এবং পাকিস্তানের প্রতিটি বিমানঘাটিতে হামলা চালিয়ে পাকিস্তানের বিমানবাহিনীকে অচল করে দেয়।

ভারতীয় বিমানবাহিনী কুর্মিটোলা বিমানঘাটিতে ৫০ টন বোমা ফেলে পাকিস্তানের প্রায় এক ডজনের মতো বিমান বিদ্ধস্ত করে। ভারতীয় বিমানবাহিনী ও বাংলাদেশের সশস্ত্র যোদ্ধাদের যৌথ আক্রমণে শুরু হয় মুক্তিযুদ্ধের চূড়ান্ত অধ্যায়। বাংলাদেশের স্বাধীনতা যুদ্ধে অনেক ভারতীয় সেনা শহিদ হয়।

মুক্তিযুদ্ধ ও বুদ্ধিজীবী হত্যাকাণ্ড: পাকিস্তানি হানাদার বাহিনী বুঝতে পেরেছিল তারা পরাজয়ের সন্নিকটে অবস্থান করছে। তাই তারা অন্য এই গভীর ষড়যন্ত্রে লিপ্ত হতে থাকে। বাংলাদেশকে চিরপঙ্গু করে দেওয়ার নীলনকশা তারা প্রণয়ন করতে থাকে৷

এদেশের দোসর রাজাকার, আলবদর ও আল-শামস বাহিনীর সহায়তায় হানাদার বাহিনী ঝাপিয়ে পড়ে আমাদের দেশের সূর্যসন্তানদের উপর। ১৪ ডিসেম্বর রাতের অন্ধকারে এদেশের মুক্তিকামী ও মুক্তিযুদ্ধের সমর্থনকারী সকল শিক্ষক, চিকিৎসক, ডাক্তার, সাংবাদিক, বুদ্ধিজীবীদের ধরে নিয়ে হত্যা করে। শহীদ বুদ্ধিজীবীদের অনেকেরই ক্ষতবিক্ষত দেহ ঢাকার রায়ের বাজারের বধ্যভূমিতে পাওয়া যায়।

পাকিস্তানি হানাদার বাহিনীর আত্মসমর্পণ: মুক্তিবাহিনী ও মিত্র বাহিনীর সাথে যুদ্ধে হানাদার বাহিনী কোণঠাসা হয়ে পড়লে মিত্র বাহিনীর ফিল্ড মার্শাল শ্যাম মানেকশ পাকিস্তানি জেনারেল নিয়াজীকে আত্মসমর্পণের প্রস্তাব দেন। জেনারেল নিয়াজী ১৬ ডিসেম্বর বর্তমান সোহরাওয়ার্দী উদ্যানে অর্থাৎ তৎকালীন রেসকোর্স ময়দানে বিকেল ৪টা ৩১ মিনিটে ৯৩ হাজার সৈন্য নিয়ে সম্মিলিত বাহিনীর প্রধান জগজিৎ সিং অরোরার নিকট তিনি আত্মসমর্পণ করেন। গ্রুপ ক্যাপ্টেন এ কে খন্দকার বাংলাদেশের পক্ষে নেতৃত্ব দেন ।

বাংলাদেশকে  স্বীকৃতি প্রদানকারী দেশসমূহঃ বাংলাদেশের মুক্তিযুদ্ধ দেশ হওয়ার আগেই ১৯৭১ সালের ৬ ডিসেম্বর ভুটানের তৎকালীন রাজা জিগমে দর্জি ওয়াংচুক স্বাধীন সার্বভৌম রাষ্ট্র হিসেবে বাংলাদেশকে স্বীকৃতি জানিয়ে তারবার্তা দেন। একই দিনে বেলা ১১টার সময় ভারত বাংলাদেশকে স্বীকৃতি প্রদান করে৷ ১৯৭২ সালে ৮৭টি দেশ স্বাধীন বাংলাদেশকে স্বীকৃতি জানায়। ১৯৭৩ সালে মোট ১৮টি দেশ স্বাধীন বাংলাদেশকে স্বীকৃতি জানায়। ১৯৭৪ সালে মোট ৭ টি দেশ বাংলাদেশকে স্বীকৃতি প্রদান করে। ১৯৭৫ সালের ১৫ আগস্ট বঙ্গবন্ধুর হত্যার আগ পর্যন্ত ১০৪ দেশ (সৌদি আরব ও চীন ছাড়া) বাংলাদেশকে স্বীকৃতি দিয়েছিল। অবশেষে বঙ্গবন্ধু হত্যার পর ১৯৭৫-এ সৌদি আরব ও চীন বাংলাদেশকে স্বীকৃতি দেয়।

মুক্তিযুদ্ধে নারীর ভূমিকাঃ লাখো নারীর সম্ভ্রম হারানোর গল্প বাংলাদেশের মুক্তিযুদ্ধ। মুক্তিযুদ্ধে নারীদের ভূমিকা ছিল অনস্বীকার্য। কানন দেবী, উপাসনা রায়, সুধারানী কর, পূর্ণিমা রানী দাস ও নিপা রানী মুজমদারের মত নাম অজানা অনেকেই প্রশিক্ষণ সেবার দায়িত্বে নিয়োজিত ছিলেন। প্রীতিরানী দাস পুরকায়স্থ, শুক্লা রানী দে, হেমলতা দেব ছাড়াও আরো অনেকে আহত মুক্তিযোদ্ধাদের চিকিৎসা সেবায় নিয়োজিত ছিলেন। ছায়ানট সভাপতি সনজীদা খাতুন কলকাতায় বসে মুক্তিদ্ধের রণাঙ্গনে গানের টিম পাঠিয়ে উদ্দীপ্ত করতেন যোদ্ধাদের। কাঁকন বিবি, তারামন বিবি, শিরিন বানু মিতিল, রওশন আরার মত অনেকে অস্ত্র হাতে সরাসরি যুদ্ধে অংশগ্রহণ করেছিলেন।

মুক্তিযুদ্ধে কবি, সাহিত্যিক ও শিল্পীদের ভূমিকাঃ মুক্তিযুদ্ধে সাহিত্যিকরা ছিল কলমযোদ্ধা আর শিল্পীরা ছিল কন্ঠযোদ্ধা। কবি, সাহিত্যিকরা তাদের কবিতা, গল্প গান দিয়ে মুক্তিযোদ্ধাদের অনুপ্রাণিত করতেন৷ অনেক শিল্পীরা প্রতিবেশী রাষ্ট্রে নাটক, গান পরিবেশন করে মুক্তিযুদ্ধের জন্য টাকা সংগ্রহ করতো৷ মুক্তিযুদ্ধের সময় “চরমপত্র” ও “জল্লাদের দরবার” নামের অনুষ্ঠান দুটো মুক্তিযোদ্ধাদের অনুপ্রাণিত করতে গুরুত্বপূর্ণ ভূমিকা পালন করেছিল৷ সকলের সম্মলিত প্রচেষ্টায় আজ আমরা পেয়েছি সোনার বাংলাদেশ।

উপসংহারঃ

“সাবাশ বাংলাদেশ,

এ পৃথিবী অবাক তাকিয়ে রয়

জ্বলে পুড়ে মরে ছারখার

তবু মাথা নোয়াবার নয়।।”- সুকান্ত ভট্টাচার্য্য

বাংলাদেশের মুক্তিযুদ্ধ সারা বিশ্বকে দেখিয়েছিল কিভাবে নিরস্ত্র এক জাতি দেশপ্রেমের তাগিদে দেশকে হায়েনাদের হাত থেকে মুক্ত করেছিল। যে চেতনায় উজ্জীবিত হয়ে মুক্তিযোদ্ধারা এদেশকে স্বাধীন করেছিল তরুণ প্রজন্মের দায়িত্ব হলো সে চেতনাকে সাথে নিয়ে এইটি সুন্দর, সমৃদ্ধ দেশ গড়া। যেদিন এদেশে অশুভ শক্তি পরাজিত হবে, থাকবেনা সাম্প্রদায়িক দাঙ্গা সেদিন দেওয়া হবে আমাদের মুক্তিযোদ্ধাদের প্রকৃত সম্মান৷ বাংলাদেশের মুক্তিযুদ্ধ একই সাথে কষ্টের, দুঃখের, গৌরবের।"
বাংলাদেশের মুক্তিযুদ্ধ,"সূচনা

   ‘মােরা একটি ফুলকে বাঁচাবাে বলে যুদ্ধ করি,

   মােরা একটি মুখের হাসির জন্য অত্র ধরি …।

   পরাধীন জাতির স্বপ্ন-সাধ ও মর্যাদা বলতে কোনাে কিছু থাকে না।
   এজন্য কোনাে জাতিই পরাধীন থাকতে চায় না। পরাধীন জাতি শােষিত ও
   বঞ্চিত হতে হতে এক সময় তার মধ্যে জন্ম নেয় সংগ্রামী চেতনার। আর
   এ সংগ্রামী চেতনাই মানুষের রাজনৈতিক, সাংস্কৃতিক ও অর্থনৈতিক
   মুক্তির পথ হিসেবে স্বাধীনতা অর্জনে উদ্বুদ্ধ করে। আমরা বাঙালি
   বাংলাদেশের Bangladesh অধিবাসী। কিন্তু এ দেশ একসময় পরাধীন ছিল।
   আমরা ছিলাম পরাধীন দেশের নাগরিক। সুদীর্ঘ নয় মাসব্যাপী
   রক্তক্ষয়ী এক মুক্তিযুদ্ধের মাধ্যমে আমরা অর্জন করেছি স্বাধীনতা।
   আজ আমরা স্বাধীন ও সার্বভৌম দেশের নাগরিক। বিশ্ব দরবারে আমরা বীর
   বাঙালি হিসেবে পরিচিত। তাই মুক্তিযুদ্ধ আমাদের জাতীয় জীবনে এক
   অবিস্মরণীয় অধ্যায়। তবে আমাদের মুক্তিসংগ্রামের ইতিহাস বেদনার
   ইতিহাস হলেও তা গৌরবােজ্জ্বল মহিমায় ভাস্বর। তাই দেশপ্রেমের কবি
   সুকান্ত ভট্টাচার্যের কণ্ঠে উচ্চারিত হয়েছে—

   ‘সাবাস বাংলাদেশ, এ পৃথিবী অবাক তাকিয়ে রয়,

   জ্বলে-পুড়ে-মরে ছারখার / তবু মাথা নােয়াবার নয়।’

মুক্তিযুদ্ধ কি

   মুক্তিযুদ্ধ হচ্ছে প্রাথমিকভাবে একটি জাতি বা গোষ্ঠীর মুক্তি বা
   স্বাধীনতা লাভের জন্য লড়াই। এই লড়াই একটি ঔপনিবেশিক শক্তিকে
   উৎখাত করার জন্য হতে পারে অথবা কোন স্বৈরশাসক বা একনায়ককে ক্ষমতা
   থেকে উৎখাতের জন্য হতে পারে। এই যুদ্ধ দুটি বাহিনীর মধ্যকার
   নিয়মিত বা সাধারণ যুদ্ধের ন্যায় না, এর বিস্তৃতি ব্যাপক।
   মুক্তিযুদ্ধের সংজ্ঞার জন্য ইংরেজী ও বাংলা অভিধান ঘাঁটলে আরো
   স্বল্প পরিসরে মোটামুটি এমন সংজ্ঞাই পাওয়া যায়। এই সংজ্ঞাগুলোর
   মধ্যে ‘মুক্তি’ নামক একটি সাধারণ অনুমিতি আছে। বস্তুতঃ এই
   ‘মুক্তি’ ব্যাপারটি পরিষ্কার হলে তার জন্য যুদ্ধের ব্যাপারটিও
   পরিষ্কার হয়।

মুক্তিযুদ্ধের প্রেক্ষাপট

   ১৯৪৭ সালে ব্রিটিশ শাসনাধীন ভারতীয় উপমহাদেশ পাকিস্তান ও ভারত
   নামে দুটি দেশে বিভক্ত হয়ে স্বাধীনতা লাভ করে। কৃষ্টি ও
   সংস্কৃতিতে ব্যাপক পার্থক্য থাকা সত্ত্বেও কেবল ধর্মীয় সাদৃশ্যের
   অজুহাতে পাকিস্তানের সাথে বিমাতাসুলভ আচরণ করতে থাকে। প্রথমেই
   তারা বাংলা ভাষার ওপর আঘাত হানে।

   পূর্ব পাকিস্তান তথা বাংলাদেশের মানুষ ১৯৫২ সালে রক্তের বিনিময়ে
   তা প্রতিহত করে। এরপর ১৯৫৪ সালের সাধারণ নির্বাচনে বাঙালি
   জাতীয়তাবাদের স্ফুরণ ঘটায়। পরবর্তী সময়ে ১৯৬২ সালের শিক্ষা
   আন্দোলনে এবং ১৯৬৬ সালের ছয় দফা আন্দোলনে স্বাধীনতার পক্ষে
   নিজেদের অবস্থান স্পষ্ট করে তােলে। যার চূড়ান্ত প্রতিফলন ঘটে
   ১৯৭০ সালের সাধারণ নির্বাচনে। উক্ত নির্বাচনে বঙ্গবন্ধু শেখ
   মুজিবুর রহমানের (Sheikh Mujibur Rahman) নেতৃত্বাধীন বাংলাদেশ
   আওয়ামী লীগ Awami League নিরঙ্কুশ সংখ্যাগরিষ্ঠতা লাভ করে।
   কিন্তু দখলদার শাসকগােষ্ঠী বঙ্গবন্ধুর কাছে ক্ষমতা হস্তান্তরে
   গড়িমসি করতে থাকে। আলােচনার নামে কালক্ষেপণ করে তারা পশ্চিম
   পাকিস্তান থেকে গােলা-বারুদ এনে মজুত করতে থাকে। এক পর্যায়ে ২৫
   মার্চ রাতে [83]বঙ্গবন্ধু শেখ মুজিবুর রহমানকে গ্রেফতার করে
   পশ্চিম পাকিস্তানে নিয়ে যায়। গভীর রাতে ঘুমন্ত বাঙালিদের ওপর
   চালায় ইতিহাসের জঘন্যতম হত্যাকাণ্ড। প্রতিবাদে এদেশের মানুষ
   জলে-স্থলে-অন্তরিক্ষে দুর্বার প্রতিরােধ গড়ে তােলে। শুরু হয়
   মুক্তিযুদ্ধ।



স্বাধীনতার ঘােষণা

   ২৫ মার্চ কালরাত্রিতে পাকবাহিনীর হত্যাযজ্ঞে সারা বাংলাদেশের
   মানুষ বিক্ষোভে ফেটে পড়ে। এমনি অবস্থায় গ্রেফতারের আগ মুহূর্তে
   বঙ্গবন্ধু শেখ মুজিবুর রহমান যে স্বাধীনতার ঘােষণা দেন তা
   ওয়ারলেসের মাধ্যমে প্রাপ্ত হয়ে চট্টগ্রামের আওয়ামী লীগ নেতা
   এম.এ. হান্নান কালুরঘাট বেতার কেন্দ্র থেকে পাঠ করলে সারাদেশে
   ব্যাপক আলােড়ন সৃষ্টি হয়। এরপর ২৭ মার্চ একই বেতার কেন্দ্র থেকে
   তৎকালীন মেজর জিয়াউর রহমান Ziaur Rahmanআবারও ঘােষণাপত্র পাঠ
   করলে সেনাবাহিনীর বাঙালি সদস্যরা মুক্তিযুদ্ধে ঝাঁপিয়ে পড়ে। আর
   এভাবেই সশস্ত্রে মুক্তিসংগ্রাম গড়ে ওঠে।

অস্থায়ী সরকার গঠন

   ১৯৭১ সালের ১৭ এপ্রিল মুক্তিযুদ্ধ পরিচালনার জন্য অস্থায়ী
   বাংলাদেশ সরকারের আনুষ্ঠানিক প্রতিষ্ঠা হয় কুষ্টিয়া জেলার
   মেহেরপুর মহকুমা (বর্তমানে জেলা) বৈদ্যনাথতলার অন্তর্গত ভবেরপাড়া
   (বর্তমান মুজিবনগর) গ্রামে। শেখ মুজিবুর রহমান এর অনুপস্থিতিতে
   তাকে রাষ্ট্রপতি করে সরকার গঠন করা হয়। অস্থায়ী রাষ্ট্রপতির
   দায়িত্ব নেন সৈয়দ নজরুল ইসলাম Syed Nazrul Islam এবং
   প্রধানমন্ত্রীর দায়িত্ব অর্পিত হয় তাজউদ্দিন আহমদের Tajuddin
   Ahmad উপর। বাংলাদেশের প্রথম সরকার দেশি-বিদেশি সাংবাদিকের সামনে
   শপথ গ্রহণ করে আনুষ্ঠানিকভাবে দায়িত্ব পালন শুরু করে। এই শপথ
   গ্রহণ অনুষ্ঠানে স্বাধীনতার ঘোষণাপত্র পাঠের মাধ্যমে ২৬ মার্চ হতে
   বাংলাদেশকে আনুষ্ঠানিকভাবে স্বাধীন সার্বভৌম রাষ্ট্র হিসাবে ঘোষণা
   করা হয়।

স্বাধীনতার ঘােষণা

   ২৫ মার্চ কালরাত্রিতে পাকবাহিনীর হত্যাযজ্ঞে সারা বাংলাদেশের
   মানুষ বিক্ষোভে ফেটে পড়ে। এমনি অবস্থায় গ্রেফতারের আগ মুহূর্তে
   বঙ্গবন্ধু শেখ মুজিবুর রহমান যে স্বাধীনতার ঘােষণা দেন তা
   ওয়ারলেসের মাধ্যমে প্রাপ্ত হয়ে চট্টগ্রামের আওয়ামী লীগ নেতা
   এম.এ. হান্নান কালুরঘাট বেতার কেন্দ্র থেকে পাঠ করলে সারাদেশে
   ব্যাপক আলােড়ন সৃষ্টি হয়।
  


   পূর্ব বাংলা রেজিমেন্টের মেজর জিয়াউর রহমান বঙ্গবন্ধু শেখ
   মুজিবের হয়ে ২৭ মার্চ চট্টগ্রামের কালুরঘাট থেকে স্বাধীনতা ঘোষণা
   করেন। যা আন্তর্জাতিক গণমাধ্যম প্রচার করে, ফলে বিশ্ব বাংলাদেশের
   স্বাধীনতার ঘোষণা সম্পর্কে জানতে পারে। ঘোষণাটি ছিল নিম্নরূপঃ

   On behalf of our great national leader, supreme commander of
   Bangladesh Sheikh Mujibur Rahman do hereby proclaim the
   independence of Bangladesh. It is further proclaimed that
   Sheikh Mujibur Rahman is sole leader of elected representatives
   of 75 million people of Bangladesh. I therefore appeal on
   behalf of our great leader Sheikh Mujibur Rahman to the
   government of all democratic countries of the world specially
   big world part and neighboring countries to take effective
   steps to stop immediately. The awful genocide that has been
   carried on by the army of occupation from Pakistan. The legally
   elected representatives of the majority of the people as
   repressionist, it is cruel joke and contradiction in terms
   which should be fool none. The guiding principle of a new step
   will be first neutrality, second peace and third friendship to
   all and anonymity to none. ─ May Allah help us, Jai Bangla.

   অনুবাদঃ

   আমাদের মহান নেতা, বাংলাদেশের সর্বাধিনায়ক শেখ মুজিবুর রহমানের
   হয়ে আমি বাংলাদেশের স্বাধীনতা ঘোষণা করছি। এটি আরও ঘোষণা করা
   হচ্ছে যে বাংলাদেশের সাড়ে সাত কোটি জনগণের নির্বাচিত
   জনপ্রতিনিধিদের একমাত্র নেতা হচ্ছেন শেখ মুজিবুর রহমান। আমি সেই
   কারণে আমাদের মহান নেতা শেখ মুজিবুর রহমানের হয়ে বিশ্বের সকল
   গণতান্ত্রিক রাষ্ট্র বিশেষ করে বৃহৎ বিশ্ব ও প্রতিবেশীদের কাছে
   কার্যকারী পদক্ষেপ নেয়ার জন্য অনুরোধ করছি। পাকিস্তানের
   সেনাবাহিনীর হামলার ফলে ভয়াবহ গণহত্যা শুরু হয়েছে। অধিকাংশ
   জনগণের বৈধভাবে নির্বাচিত জনপ্রতিনিধি নিপীড়নকারী, এটি একটি
   ক্রূর কৌতুক ও মিথ্যা অপবাদ যার কাউকে বোকা বানানো উচিত নয়।
   বিরোধ নিষ্পত্তির ক্ষেত্রে প্রধান পদক্ষেপগুলোর মধ্যে প্রথম হতে
   হবে নিরপেক্ষতা, দ্বিতীয় শান্তি এং তৃতীয় সকলের সাথে
   বন্ধুভাবপন্ন ও কারো সম্বন্ধে অজ্ঞানতা নয়। ─ আল্লাহ্ সহায় হোক,
   জয় বাংলা

মুক্তিবাহিনী গঠন  ও যুদ্ধের প্রস্তুতি

   পাক হানাদার বাহিনীর জ্বালাও-পােড়াও, অত্যাচার-নিপীড়নে অতিষ্ঠ
   হয়ে জীবন বাঁচাতে লক্ষ লক্ষ নারী-পুরুষ প্রতিবেশী রাষ্ট্র ভারতে
   আশ্রয় নেয়। এদের মধ্য থেকে কর্নেল (অবঃ) মুহম্মদ আতাউল গণি
   ওসমানী M. A. G. Osmani একটি বিরাট গেরিলা বাহিনী ও নৌ-কমান্ডাে
   বাহিনী গঠন করেন। এর পাশাপাশি তিনি বিমান বাহিনী গঠন করেন। বিমান
   বাহিনী তাদের নিজস্ব বিমান নিয়েই ৪ ডিসেম্বর চট্টগ্রাম ও ঢাকায়
   প্রথম বিমান হামলা চালায়। যুদ্ধ পরিচালনার জন্য সমগ্র বাংলাদেশকে
   ১১টি সেক্টরে ভাগ করা হয়। এবং প্রত্যেক সেক্টরে একজন কমান্ডার
   নিযুক্ত করেন। এ কমান্ডারদের অধীনে মুক্তিবাহিনী হানাদারদের
   বিরুদ্ধে ইস্পাত কঠিন প্রতিরােধ গড়ে তোলে।

   [box type=”note” align=”” class=”” width=””]আরও পড়ুনঃ [85]রচনাঃ
   স্বাধীনতা দিবস (SSC HSC)[/box]

     [85] https://www.hazabarolo.com/independence-day-essays/

   ১নং সেক্টর
   চট্টগ্রাম ও পার্বত্য চট্টগ্রাম থেকে ফেনী নদী পর্যন্ত
   মেজর জিয়াউর রহমান (এপ্রিল – জুন)
   মেজর রফিকুল ইসলাম (জুন-ফেব্ৰুয়াৱী)
   ২নং সেক্টর
   নোয়াখালী জেলা, কুমিল্লা জেলার আখাউড়া-ভৈরব রেললাইন পর্যন্ত এবং
   ফরিদপুর ও ঢাকার অংশবিশেষ
   মেজর খালেদ মোশাররফ (এপ্রিল-সেপ্টেম্বর)
   মেজর এ.টি.এম. হায়দার (সেপ্টেম্বর-ফেব্ৰুয়াৱী)
   ৩নং সেক্টর
   সিলেট জেলার হবিগঞ্জ মহকুমা, কিশোরগঞ্জ মহকুমা, আখাউড়া-ভৈরব
   রেললাইন থেকে উত্তর-পূর্ব দিকে কুমিল্লা ও ঢাকা জেলার অংশবিশেষ
   মেজর কে.এম. শফিউল্লাহ (এপ্রিল-সেপ্টেম্বর)
   মেজর এ.এন.এম. নুরুজ্জামান (সেপ্টেম্বর-ফেব্ৰুয়াৱী)
   ৪নং সেক্টর
   সিলেট জেলার পূর্বাঞ্চল এবং খোয়াই-শায়েস্তাগঞ্জ রেললাইন বাদে
   পূর্ব ও উত্তর দিকে সিলেট-ডাউকি সড়ক পর্যন্ত
   মেজর সি.আর. দত্ত
   ৫নং সেক্টর
   সিলেট-ডাউকি সড়ক থেকে সিলেট জেলার সমগ্র উত্তর ও পশ্চিমাঞ্চল
   মীর শওকত আলী
   ৬নং সেক্টর
   সমগ্র রংপুর জেলা এবং দিনাজপুর জেলার ঠাকুরগাঁও মহকুমা
   উইং কমান্ডার এম.কে. বাশার
   ৭নং সেক্টর
   দিনাজপুর জেলার দক্ষিণাঞ্চল, বগুড়া, রাজশাহী এবং পাবনা জেলা
   মেজর কাজী নুরুজ্জামান
   ৮নং সেক্টর
   সমগ্র কুষ্টিয়া ও যশোর জেলা, ফরিদপুরের অধিকাংশ এলাকা এবং
   দৌলতপুর-সাতক্ষীরা সড়কের উত্তরাংশ
   মেজর আবু ওসমান চৌধুরী (এপ্রিল- আগস্ট)
   মেজর এম.এ. মনজুর (আগস্ট-ফেব্ৰুয়াৱী)
   ৯নং সেক্টর
   দৌলতপুর-সাতক্ষীরা সড়ক থেকে খুলনার দক্ষিণাঞ্চল এবং সমগ্র বরিশাল
   ও পটুয়াখালী জেলা
   মেজর এম.এ. জলিল (এপ্রিল-ডিসেম্বর প্রথমার্ধ)
   মেজর জয়নুল আবেদীন (ডিসেম্বরের অবশিষ্ট দিন)
   ১০নং সেক্টর
   কোনো আঞ্চলিক সীমানা নেই। নৌবাহিনীর কমান্ডো দ্বারা গঠিত।
   শত্রুপক্ষের নৌযান ধ্বংসের জন্য বিভিন্ন সেক্টরে পাঠানো হত
   ১১নং সেক্টর
   কিশোরগঞ্জ মহকুমা বাদে সমগ্র ময়মনসিংহ ও টাঙ্গাইল জেলা এবং
   নগরবাড়ি-আরিচা থকে ফুলছড়ি-বাহাদুরাবাদ পর্যন্ত যমুনা নদী ও তীর
   অঞ্চল
   মেজর জিয়াউর রহমান (জুন – অক্টোবর)
   মেজর আবু তাহের (অক্টোবর-নভেম্বর)
   স্কোয়ড্ৰণ লীডাৱ এম হামিদুল্লাহ খান (নভেম্বর-ফেব্ৰুয়াৱী)

মুক্তিবাহিনী ও মিত্রবাহিনীর যৌথ আক্রমণ

   ১৯৭১ সালের নভেম্বরের শেষদিকে মুক্তিযুদ্ধ তীব্রতর হয়ে ওঠে। ৩
   ডিসেম্বর পাকিস্তান ভারতের বিরুদ্ধে যুদ্ধ ঘােষণা করে। ৪ ডিসেম্বর
   থেকে মুক্তিবাহিনী ও ভারতীয় বাহিনী যৌথভাবে পাকিস্তানি হানাদার
   বাহিনীকে বিপর্যস্ত করে তােলে। ৬ ডিসেম্বর ভারত আনুষ্ঠানিকভাবে
   বাংলাদেশকে স্বীকৃতি প্রদান করে। ৪ ডিসেম্বর থেকে ১২ ডিসেম্বরের
   মধ্যে মুক্তিবাহিনী বাংলাদেশে পাকবাহিনীর সবগুলাে বিমান দখল করে
   নেয়। মুক্তিবাহিনী ও মিত্রবাহিনীর যৌথ আক্রমণে ১৩ ডিসেম্বরের
   মধ্যে দেশের বিভিন্ন অঞ্চল শত্রুমুক্ত হয়।

পাকবাহিনীর আত্মসমর্পণ ও চুড়ান্ত বিজয়

   ১৪ ডিসেম্বর যৌথবাহিনী ঢাকার মাত্র ১৪ কিলােমিটার দূরে অবস্থান
   গ্রহণ করে। ১৬ ডিসেম্বর বিকেলে রেসকোর্স ময়দানে (বর্তমান
   সোহরাওয়ার্দী উদ্যান) বাংলাদেশে অবস্থিত পাকিস্তানি সামরিক
   বাহিনীর অধিনায়ক লেফটেন্যান্ট জেনারেল নিয়াজি হাজার হাজার
   উৎফুল্ল জনতার সামনে আত্মসমর্পণের দলিলে স্বাক্ষর করেন। প্রায়
   ৯৩,০০০ পাকিস্তানি সৈন্য আত্মসমর্পণ করে, যা ছিল দ্বিতীয়
   বিশ্বযুদ্ধের পর সর্ববৃহৎ আত্মসমর্পণ অনুষ্ঠান।

   বাংলাদেশের মানুষের বহু আকাঙ্ক্ষিত বিজয় ধরা দেয় যুদ্ধ শুরুর
   নয় মাস পর। ১৬ ডিসেম্বর পাকিস্তান সেনাবাহিনী আত্মসমর্পণ করলেও
   সারা দেশে সকল পাকিস্তানি সৈন্যকে আত্মসমর্পণ করাতে ২২ ডিসেম্বর
   পর্যন্ত সময় লেগে যায়। পাকিস্তানি বাহিনীর আত্মসমর্পণের দিনই
   মার্কিন যুক্তরাষ্ট্রের সপ্তম নৌবহর বঙ্গোপসাগরের Bay of Bengal
   দক্ষিণতম প্রান্তে প্রবেশ করে। কিন্তু বাংলাদেশ তখন পাকিস্তানের
   দখল থেকে সম্পূর্ণভাবে মুক্ত

আন্তর্জাতিক স্বীকৃতি

   ১৯৭১ সালের ৬ ডিসেম্বর   দক্ষিণ এশিয়ার দুই দেশ ভুটান ও ভারত
   পর্যায়ক্রমে সর্বপ্রথম বাংলাদেশকে স্বাধীন ও সার্বভৌম রাষ্ট্র
   হিসেবে আনুষ্ঠানিকভাবে স্বীকৃতি দান করে।  ভুটানের প্রথম
   স্বীকৃতির কয়েক ঘণ্টা পরে বেলা বেলা ১১টার সময়  ‘অল ইন্ডিয়া
   রেডিও’  All India Radio মারফত ভারত বাংলাদেশকে দ্বিতীয় স্বীকৃতি
   প্রদান করে এবং সরকারের পক্ষ থেকে আনুষ্ঠানিকভাবে জানানো হয়
   বাংলাদেশ সম্পর্কে কূটনৈতিক স্বীকৃতি।

মুক্তিযুদ্ধে বৈদিশিক সাহায্য-সহযােগিতা

   বাংলাদেশের মুক্তিযুদ্ধে কয়েকটি বিদেশি রাষ্ট্র বিভিন্ন সামাজিক
   ও সাংস্কৃতিক সংগঠন গুরুত্বপূর্ণ ভূমিকা পালন করে। পাকবাহিনীর
   অত্যাচারে প্রায় এক কোটি বাঙালি ভারতে আশ্রয় নেয়। ভারত সরকার
   এসব উদ্বাস্তুদের খাদ্য, বস্ত্র, ঔষধ দিয়ে সাহায্য করে।
   রাশিয়াসহ পূর্ব ইউরােপীয় দেশগুলাের সরকার ও জনগণ বাংলাদেশকে
   সহযােগিতার পাশাপাশি বিশ্বব্যাপী পাকবাহিনীর নির্যাতন-হত্যার
   বিরুদ্ধে জনমত গড়ে তােলে। এ সময় আমেরিকা ও চীন- এই দুই পরাশক্তি
   বাংলাদেশের বিরুদ্ধে অবস্থান নিলেও তাদের জনগণ বাংলাদেশের জনগণের
   ন্যায্য দাবির প্রতি একাত্মতা ঘােষণা করে। অবশেষে বৈদেশিক সাহায্য
   ও মুক্তিবাহিনীর নিরলস চেষ্টায় নয় মাসে বাংলাদেশ স্বাধীন হয়।

মুক্তিযুদ্ধের চেতনা   মুক্তিযুদ্ধের লক্ষ্য ও উদ্দেশ্য বর্ণনা থেকে পূর্ববঙ্গের সাধারণ
   মানুষের জন্য স্বতন্ত্র রাষ্ট্র প্রতিষ্ঠার (শুধুমাত্র রাষ্ট্র
   গঠন নয়) নিমিত্তে যে মূলনীতিগুলো প্রতিভাত হয় সেগুলোকে একত্রে
   মুক্তিযুদ্ধের চেতনা বোঝায়। এর মাধ্যমে বোঝা যায় মুক্তিযুদ্ধের
   চেতনা ব্যাপারটি ১৯৭১ সালের সাথে সাথে শেষ হয়ে যায়না। বরং
   বাংলাদেশ রাষ্ট্রটি যতদিন পর্যন্ত টিকে থাকবে ততোদিন পর্যন্ত এর
   রাষ্ট্র, সরকার ও জনগণের মধ্যে তার চর্চার ব্যাপারটি অব্যাহত
   রাখার আবশ্যিকতা আছে। আমাদের মনে রাখতে হবে স্বাধীনতা অর্জনের
   চেয়ে রক্ষা করা কঠিন।

উপসংহার

     স্বাধীনিতা তুমি
     রবি ঠাকুরের অজর কবিতা অবিনাশী গান
     স্বাধীনতা তুমি
     কাজী নজরুলের ঝাঁকড়া চুলের বাবরি দোলানো  মহান পুরুষ,
     সৃষ্টি সুখের উল্লাসে কাঁপা –
     স্বাধীনতা তুমি
     শহীদ মিনারে অমর একুশে ফেব্রুয়ারির উজ্জ্বল সভা।



   একদিন যারা ছিলেন স্বাধীন বাংলাদেশের স্বপ্নদ্রষ্টা, যারা শোষণ
   মুক্ত  বাংলাদেশের স্বপ্ন দেখেছিলেন এবং বাঙালি জাতির চোখে
   স্বপ্নে আবেশ ছড়িয়ে মুক্তি সংগ্রামের কণ্টকাকীর্ণ পথ চলায়
   অনুপ্রাণিত করেছিলেন, তারা আজ আর নেই। তাঁদের সেই স্বপ্ন ও আদর্শ
   আজ স্বার্থ ও লােভের চোরাবালিতে বিলীন হয়ে গেছে। স্বাধীনতার চার
   দশক পরও আমাদের ভাগ্যের উন্নয়ন ঘটেনি। তারপরও সকল ব্যর্থতা ও
   গ্লানি মুছে ফেলে সুখী-সমৃদ্ধ দেশ হিসেবে বাংলাদেশ পৃথিবীর বুকে
   প্রতিষ্ঠা লাভ করবে- এটাই সকলের কামনা। আজও বাংলার মানুষ স্বপ্ন
   দেখছে নতুন প্রভাতের, নতুন জাগরণের, নতুন সূর্যের।"
"বাংলাদেশের প্রাকৃতিক সৌন্দর্য
","ভমিকা : বাংলাদেশ প্রকৃতির রূপের ভান্ডার। এদেশের মতাে প্রাকৃতিক সৌন্দর্য পৃথিবীর আর কোনাে দেশে নেই । এদেশের সুজলাসফলা, শস্য-শ্যামলা প্রাকৃতিক সৌন্দর্যে আমাদের নয়ন-মনের তৃষ্ণা মিটে । পালাক্রমে আসা ছয়টি ঋতুতে এদেশের প্রকৃতি ভিন্ন। পে, ভিন্ন সাজে সজ্জিত হয়। বাংলার প্রকৃতির রূপে মুগ্ধ হয়ে বাংলা ভাষার শ্রেষ্ঠ কবিরা কত অপূর্ব সুন্দর কবিতা ও গান রচনা। করেছেন। কবি দ্বিজেন্দ্রলাল রায়ের কবিতায় এদেশের প্রকৃতির আপন বৈশিষ্ট্য ফুটে উঠেছে।

ধন ধান্যে পুষ্পে ভরা আমাদের এই বসুন্ধরা,
তাহার মাঝে আছে দেশ এক সকল দেশের সেরা

বাংলাদেশের ভূ-প্রকৃতির রূপ : পৃথিবীর বৃহত্তম ব-দ্বীপ বাংলাদেশ প্রাকৃতিক সৌন্দর্যের এক লীলা নিকেতন । এদেশে রয়েছে উঁচুনিচু পাহাড়, সুনীল সাগর, অবারিত মাঠ, সুবিস্তৃত সুনীল আকাশ– যা এক অপূর্ব চিত্তহারী সৌন্দর্যের সৃষ্টি করেছে । নদীবিধৌত সরস ভূমি বলেই হয়তাে এখানে অনায়াসে অসংখ্য বৃক্ষ জন্মে— যা সবুজের সমারােহ সৃষ্টি করে। আবার এদেশে বিভিন্ন অঞ্চলভেদে প্রকৃতির আলাদা সৌন্দর্য লক্ষণীয়। ভাওয়াল, মধুপুর ও লালমাই পাহাড়ের গজারি ও শালবন, পার্বত্য চট্টগ্রামের পাহাড়ি অঞ্চল, উত্তরে গারােপাহাড়, সিলেটের চা বাগান, দক্ষিণের সুন্দরবন আর দ্বীপগুলাে অপূর্ব সুষমামণ্ডিত। দক্ষিণে বঙ্গোপসাগরের বুকে জেগে থাকা দ্বীপভূমিতে তাল, নারকেল আর সুপারির বাগানে শােনা যায় বাতাসের মধুর গুঞ্জরণ । সমুদ্রের উত্তাল গর্জনে ভেসে আসে ভাষার অব্যক্ত ছন্দময়তা। 

চট্টগ্রামের ফয়েজ লেক আর ঢাকার বিলাসী বাগানের টবের গাছে শিশির বিন্দুর নরম ছোয়ায় মনােমুগ্ধকর সৌন্দর্য ছড়িয়ে আছে। এ সৌন্দর্য কবি জীবনানন্দ দাশের দৃষ্টি এড়ায়নি। তাই তিনি স্পষ্ট করেই বলেছেন—

বাংলার মুখ আমি দেখিয়াছি ,তাই আমি পৃথিবীর রূপ
খুঁজিতে যাই না আর- অন্ধকারে জেগে উঠে ডুমুরের গাছে
 চেয়ে দেখি ছাতার মতন বড়াে পাতাটির নিচে বসে আছে
 ভােরের দোয়েল পাখি- চারদিকে চেয়ে দেখি পল্লবের স্তুপ
জাম-বট-কাঁঠালের-হিজলের-অশ্বথের করে আছে চুপ...... 

বাংলার পল্লি-প্রকৃতির সৌন্দর্য : গ্রামবাংলার সৌন্দর্যই এদেশের প্রকৃত সৌন্দর্য । ৮৭ হাজারেরও বেশি গ্রাম নিয়ে আমাদের এই বাংলাদেশ। এদেশের মাঠে মাঠে সােনার ফসল ফলে। গ্রামে গ্রামে আম-কাঠাল তাল-নারকেল সুপারি খেজুর গাছের সারি। প্রকৃতি | এখানে অকৃপণ । যেন সৌন্দর্যের হাট বসেছে পল্লিতে। যেদিকে চোখ যায় কেবল অন্তহীন সবুজের সমারােহ। তৃষ্ণার্ত চোখে নেশা। | ধরে যায়। মনে হয় বিচিত্ৰবেশী প্রকৃতি যেন তার সৌন্দর্যে মিশে যেতে হাতছানি দিয়ে ডাকছে। শ্যামল বৃক্ষের শােভা আর ছায়াস্নিগ্ধ পল্লির কুটিরগুলাে যেন শীতল পরশ দিয়ে ভালােবেসে সবাইকে আপন করে নেয় । মাঠে মাঠে রাখালের গােরু চরানাে আর মাতাল বাঁশির সুর উদাস দুপুরকে ভরিয়ে দেয়।
কোথাও কোথাও পায়ে চলা পথের ওপর বাঁশঝাড় অবাধ্য ভঙ্গিতে নুয়ে পড়েছে। মাঠের মধ্যে বিচিত্র বক্ষরাজি শােভা পায় । স্তব্ধ অতল দিঘির কালাে জল আর আকাশের নীলে যেন বন্ধুত্বের মেলা বসে। তপস্বীর ন্যায় ঝরি নামা বটতলা যেন এক নির্ভরতার আশ্রয়।

পলিমায়ের আঁচলে সােনা ঝরে। সে আচলের পরশে বাংলার মানুষের জীবনেও আসে সখ আর আর প্রশান্তি। বাংলার পল্লিতে জারি, সারি, ভাটিয়ালি সুরের এক অকৃত্রিম বন্ধন । সে বন্ধন যেন নদীর কলকল ধ্বনির সাথে একাকার হয়েই বেজে ওঠে। এদেশের প্রাকৃতিক সৌন্দর্য মুগ্ধ করে বাংলার কবি, লেখক, বাউল ও চিত্রকরদের । তাইতাে কবি লিখেছেন—

ও আমার দেশের মাটি,
তােমার পরে ঠেকাই মাথা

বাংলাদেশের নদ-নদীর সৌন্দর্য : এদেশের প্রকৃতিতে নদ-নদী যুক্ত করেছে সৌন্দর্যের নতুন মাত্রা। সবুজ প্রকৃতির কোলে জলতরঙ্গের সুর তুলে রুপালি নদী বয়ে চলে অবিরত। পদ্মা, মেঘনা, যমুনা, সুরমা, মধুমতি, ধলেশ্বরী, ইছামতি, কর্ণফুলি, বুড়িগঙ্গা। আরও কতাে মধুর নামের নদীর ধারা বহমান এই বাংলাদেশে। তাইতাে নদীর সাথে এদেশের মানুষের গভীর মিতালি। নদী এদেশের মানুষের জীবন ও জীবিকার সাথে সম্পৃক্ত। তাছাড়া নদীর ছলাৎ ছলাৎ শব্দ, নদীর বুকে সূর্যাস্তের প্রতিচ্ছবি, পানকৌড়ি আর মাছরাঙার জলকেলি, কখনাে নদীর বুকে ভাসমান পদ্ম আর শাপলার অপূর্ব শােভা এক নয়নাভিরাম সৌন্দর্যের সৃষ্টি করে । সন্ধ্যায়। জেলের নৌকায় মিটমিট করে জ্বলে ওঠা বাতিগুলাে দেখে মনে হয় যেন নদীর বুকে আলাের মিছিল ছুটেছে। নদীর দুই তীরের সৌন্দর্য মনােলােভা। বিভিন্ন নদ-নদী বাহিত পলিমাটিতে বাংলাদেশ যেমন হয়েছে শস্য-শ্যামলা, আবার নদী রুদ্ররূপ ধারণে হয়ে ওঠে উত্তাল । কঠোরে-কোমলে নদীর ভিন্ন ভিন্ন রূপ আলাদা হলেও বহমান নদী কৃষিপ্রধান বাংলার আশীর্বাদস্বরূপ।

প্রাকৃতিক সৌন্দর্যে ঘেরা পর্যটন স্থান : কর্মক্লান্ত জীবনের অবসরে মানুষ পরিচ্ছন্ন মনের খােরাক যােগাতে কখনাে প্রকৃতির মাঝে অপার শান্তি খুঁজে নিতে চায়। প্রকৃতিও তার রূপ আর ঐশ্বর্যের হাত বাড়িয়ে দেয় মানুষের দিকে। প্রকৃতি ও মানুষের ভালােবাসার সেতুবন্ধন রচনা করে এদেশের পর্যটন শিল্প। সৌন্দর্যময়ী আমাদের রূপকন্যা যুগ যুগ ধরেই বিদেশি পর্যটকদের কাছে অনেক আকর্ষণীয়।
আমাদের পাহাড়পুর, মহাস্থানগড়, ময়নামতি ও প্রকৃতির হৃদয়ে মিশে থাকা সব পর্যটন কেন্দ্র খুব সহজেই পর্যটকদের আকর্ষণ করে। কথা ও কবিতায় বাংলার রূপ-সৌন্দর্য : বাংলার প্রকৃতির ভান্ডার রূপের ঐশ্বর্যে পরিপূর্ণ। প্রকৃতির বর্ণিল আয়ােজন ভাবুক কবির বিমুগ্ধ দৃষ্টিতে অনন্ত সৌন্দর্যের সুধাধারা। প্রকৃতির নানা রঙের আবহকে আপন মনের অনুভবে রাঙিয়ে তােলেন কবি-সাহিত্যিকরা। সুদূর বিদেশে থেকেও শৈশবের নদীকে ভুলতে পারেননি কবি মাইকেল মধুসূদন দত্ত । কপােতাক্ষ নদকে তিনি মাতৃদুগ্ধের সাথে তুলনা করেন। আর রবীন্দ্রনাথ ঠাকুর এদেশে জন্মগ্রহণ করে বলেন, সার্থক জনম আমার জন্মেছি এদেশে। দ্বিজেন্দ্রলাল গাইলেন—


এমন দেশটি কোথাও খুঁজে পাবে নাকো তুমি

সকল দেশের রাণী সে যে আমার জন্মভূমি। কাজী নজরুল লিখলেন, ‘ও ভাই খাঁটি সােনার চেয়ে খাটি আমার দেশের মাটি। কবি জসীমউদ্দীন তাঁর ‘দেশ’ কবিতায় এদেশের দিগন্ত বিস্তৃত মাঠের বর্ণনা, বনাঞ্চল ও নদীকেন্দ্রিক মানুষের জীবন ও জীবিকার অতুলনীয় রূপ ফুটিয়ে তুলেছেন।জীবনানন্দ দাশ এদেশের রূপে মুগ্ধ হয়ে মৃত্যুর পরেও আবার ফিরে আসার বাসনা ব্যক্ত করলেন। এদেশের প্রাকৃতিক সৌন্দর্যে বিমুগ্ধ কবি-সাহিত্যিকরা নিজের অনুভবকে প্রকাশ করলেন কথা আর কবিতায় যেখানে প্রকৃতি সাহিত্যের উপাদান হিসাবে কাজ করে।

বাংলাদেশের সমুদ্র উপকূলের সৌন্দর্য : বাংলাদেশের কক্সবাজারে রয়েছে পৃথিবীর দীর্ঘতম সমুদ্রসৈকত, যার দৈর্ঘ্য ১২০ কিলােমিটার। পটুয়াখালী জেলায় রয়েছে কুয়াকাটা সমুদ্রসৈকত। এখান থেকে সূর্যোদয় ও সূর্যাস্তের মনােরম দৃশ্য অবলােকন করা যায়। এসব সমুদ্র সৈকতের সৌন্দর্য উপভােগ করতে প্রতিদিন হাজার হাজার দর্শনার্থীর সমাগম ঘটে।

এমনকি বিশ্বের বিভিন্ন দেশ থেকে প্রতিবছর অসংখ্য পর্যটক আসে এসব সৈকত দেখতে। সাগর-সৈকতের অনাবিল সৌন্দর্য সকলের নজর কেড়ে নেয়।

বাংলাদেশের ফুল-ফল-পাখির সৌন্দর্য : বাংলার সৌন্দর্যকে অনেকাংশে বাড়িয়ে দিয়েছে নানা রং-বেরঙের ফুল-ফল ও পাখি । গাছে গাছে অসংখ্য পাখির বিচরণ আর কিচিরমিচির মানুষের মন ভরিয়ে দেয়।

পাখিদের দৈহিক গঠন ও সৌন্দর্যও মনােমুগ্ধকর। কিছু কিছু পাখি আছে যারা সুমধুর সুরে গান করে। আমাদের চারপাশে চোখ মেলে তাকালেই দেখা যায় নানা রঙের চেনা-অচেনা ফুল, গাছে-গাছে ফুটে আছে। এগুলাে প্রকৃতিকে আরও সৌন্দর্যমণ্ডিত করে এবং এদের স্নিগ্ধ সুবাস আমাদের ইন্দ্রিয়কে মুগ্ধতায়। ভরিয়ে দেয়।

ফুলে ফুলে মৌমাছি ও প্রজাপতিরা চঞ্চল বেগে ছুটে চলে। এরা এক ফুল থেকে আরেক ফুলে ছােটে। এদেশে পাওয়া যায় মৌসুমভিত্তিক বিভিন্ন ফল । আম, জাম, কাঁঠাল, লিচু, জলপাই, আনারস প্রভৃতি ফল এদেশের সৌন্দর্যকে আরও কয়েকগুণ বাড়িয়ে দিয়েছে। এসব ফল খেতেও দারুণ মজা। ফুল-ফল আর নানা রকম পাখির দেশ এই বাংলাদেশের সৌন্দর্য সম্পর্কে কবি। বলেছেন—

পুষ্পে পুষ্পে ভরা শাখী; কুঞ্জে কুঞ্জে গাহে পাখি গুঞ্জরিয়া আসে অলি পুঞ্জে পুঞ্জে ধেয়ে
তারা ফুলের উপর ঘুমিয়ে পড়ে ফুলের মধু খেয়ে ।

ঋতুবৈচিত্র্য ও প্রকৃতি : বাংলাদেশের প্রাকৃতিক সৌন্দর্য ধরা পড়ে ছয়টি ঋতুর বৈচিত্র্যময় সম্ভারে। প্রতিটি ঋতুই স্বতন্ত্র সৌন্দর্যে অনন্য রূপময় । নিচে গ্রীষ্ম, বর্ষা, শরৎ, হেমন্ত, শীত ও বসন্ত ছয়টি ঋতুতে বাংলার প্রকৃতির যে রূপ তা তুলে ধরা হলাে :

গ্রীষ্ম : সূর্যের প্রচণ্ড দাবদাহ নিয়ে হানা দেয় গ্রীষ্ম । প্রকৃতি তখন প্রচণ্ড রুদ্র। ছাতি ফাটা রােদের তাপে মানুষের চলাফেরা খুব কষ্টক হয়ে পড়ে। একটু প্রশান্তির জন্য ছুটতে হয় ছায়াসুনিবিড় প্রকৃতির কাছে। এ সময় গাছে গাছে শােভা পায় আম, জাম, লিচু, কাঠ প্রভৃতি সুমিষ্ট ফল।

বর্ষা : গ্রীষ্ম বিদায় নিতে না নিতেই আসে বর্ষা। সজল বিরহিণী বর্ষা। প্রকৃতিকে এনে দেয় সতেজ, সবুজ অনুভূতি। খাল-বিল, নানালায় পানি থৈ থৈ করে। বৃষ্টির অঝাের ধারা মাঠ-ঘাট প্রাবিত করে। শাপলা-শালুক, পদ্ম ফোটে জলাশয়ে। প্রকৃতিতে ছড়িয়ে পড়ে । কদম, যূথী, কেয়া ফুলের সৌন্দর্য। মাঝে মাঝে ঘন কালাে মেঘে আকাশ ছেয়ে যায় । কবিগুরুর ভাষায় তখন বলতে ইচ্ছা করে—

নীল নবঘনে আষাঢ় গগনে।
তিল ঠাই আর নাহিরে।
ওগাে, আজ তােরা যাসনে ঘরের বাহিরে। 

শরৎ: শরতের আকাশে ভাসে খণ্ড খণ্ড সাদা মেঘ, মাঠে মাঠে ফোটে কাশফুল, শেফালি ও কামিনী । ধান খেতের শিষগুলাে টুংটাং | শব্দ করে বাতাসের দোলায় ।

হেমন্ত : শরতের বিদায় অভিবাদন জানাতে আসে হেমন্ত। পাকা ধানের সোঁদা গন্ধে মন মাতাল হয় । রাতে শিশির কণা ভিজিয়ে দেয় - সতেজ ঘাসের ডগা। ভােরের ভেজা ঘাসের ওপর পড়ে থাকে শিউলি ফুল ।

শীত : প্রকৃতিতে শীত আসে হিম কুয়াশার চাদর গায়ে। ভােরে খেজুরের সুমিষ্ট রস। নাড়ার আগুনে শিম পুড়িয়ে খাওয়া আর আগুন পােহানাে । হাড় কাঁপানাে জেঁকে বসা শীত প্রকৃতিতে ধরা দেয় ভিন্ন সৌন্দর্যে ।

বসন্ত : ঋতুরাজ বসন্ত প্রকৃতিকে যৌবনের রঙে সাজিয়ে তােলে। এ ঋতু মানুষের যৌবনের মাধুর্যের প্রতীক। বসন্তে গাছপালা নতুন পত্র-পল্লবে শােভিত হয়। ফুলে ফুলে ভরে ওঠে প্রকৃতি। গাছে গাছে কোকিল সুমধুর গান গায়। রাতের জ্যোৎস্না মন কেড়ে নেয় । গাইতে ইচ্ছা করে কবিগুরুর সেই গান
জ্যোৎস্না রাতে সবাই গেছে বনে ।

উপসংহার : এদেশের মানুষ সৌন্দর্যপ্রেমী । প্রকৃতিরাজ্যের বিশাল সম্ভার সৌন্দর্য পিপাসু মানুষের দৃষ্টির নেশা ও মনের ক্ষুধা দুটোই মিটায়। একদিকে প্রকৃতির অপার সৌন্দর্য যেমন মানুষকে করে স্নিগ্ধ-কোমল অনুভূতিপ্রবণ তেমনই প্রাকৃতিক দুর্যোগ এদেশের মানুষকে করে সাহসী ও সংগ্রামী। সবমিলিয়ে রূপসি বাংলার রূপ-মাধুর্য-ঐশ্বর্যে মুগ্ধ এদেশের মানুষ।
"
"বাংলাদেশের প্রাকৃতিক সৌন্দর্য
","ভূমিকা
প্রাকৃতিক সৌন্দর্যের অপরুপ লীলাভূমি এই বাংলাদেশ। অপরুপা এ দেশের সবুজ বন বনানী, সুবিশাল ম্যানগ্রোভ বনরাজি, নদনদী, শ্যামল পাহাড়, বিস্তীর্ণ সমুদ্র সৈকত, প্রাচীন ঐতিহাসিক ও প্রত্নতাত্ত্বিক নিদর্শনসমূহ যুগ যুগ ধরে পৃথিবীর বিভিন্ন দেশের ভ্রমণ পিপাসু উৎসাহী মানুষকে আকৃষ্ট করে আসছে। বাংলাদেশের প্রাকৃতিক সৌন্দর্য দেখে দু’চোখ ঝুড়িয়ে যায়। তাই রূপমুগ্ধ, বিষয়-পুলকিত কবি তার আবেগ-স্নিগ্ধ উচ্চারণে বাংলাকে বলেছেন-‘রূপসি বাংলা’। ছয় ঋতুর দেশ এই রুপসি বাংলাদেশ। ৫৬ হাজার বর্গমাইল দেশটি যেন প্রাকৃতিক সৌন্দর্যের এক মিউজিয়াম। সবুজ শ্যামল প্রকৃতির জন্যে এর প্রশংসা যুগ যুগ ধরে কবিদের বাণীতে উচ্চারিত হয়েছে। তাইতাে কবি বলেন-

এমন দেশটি কোথাও খুঁজে পাবে নাকো তুমি
সকল দেশের রাণী সে যে আমার জন্মভূমি।

বাংলাদেশের প্রাকৃতিক অবস্থান
বাংলাদেশ দক্ষিণ এশিয়ার একটি দেশ। বাংলাদেশের মাঝামাঝি স্থান দিয়ে কর্কটক্রান্তি রেখা চলে গেছে। এজন্য বাংলাদেশের জলবায়ু মােটামুটি সমভাবাপন্ন। মৌসুমি বায়ুর প্রভাব দেশের জলবায়ুর ওপর এত বেশি যে সামগ্রিকভাবে বাংলাদেশের জলবায়ু ক্রান্তীয় মৌসুমি জলবায়ু নামে পরিচিত। বিভিন্ন ঋতুতে জলবায়ুর কিছুটা তারতম্য লক্ষ করা যায়। বাংলাদেশের গ্রীষ্মকালীন সর্বোচ্চ তাপমাত্রা ৩৪° সেলসিয়াস এবং শীতকালীন সর্বনিম্ন তাপমাত্রা ০৭° সেলসিয়াস। এ দেশের বার্ষিক বৃষ্টিপাতের গড় ২০৩ সেন্টিমিটার। পশ্চিমাংশ অপেক্ষা পূর্বাংশে বৃষ্টিপাতের পরিমাণ বেশি। বর্ষাকালে আমাদের দেশে প্রচুর বৃষ্টিপাত হয়। বাংলাদেশের মােট বৃষ্টিপাতের পাঁচ ভাগের চার ভাগই বর্ষাকালে হয়ে থাকে। শীতকালে উত্তর-পূর্ব শুষ্ক মৌসুমি বায়ু বাংলাদেশের ওপর দিয়ে প্রবাহিত হয় বলে বৃষ্টিপাত হয় না বললেই চলে। বাংলাদেশের উত্তরে ভাওয়াল ও মধুপুর গড়। গেরুয়া রঙের মাটিতে মাথা উঁচু করে দাঁড়িয়ে আছে সারি সারি গজারি গাছ। দক্ষিণে বঙ্গোপসাগর আর সুন্দরবন। পূর্বে পাহাড়ের কোল ঘেঁষে সাজানাে চা-বাগান। এরই মাঝে বিশাল সব ছায়াবৃক্ষ। পশ্চিমে ধু-ধু প্রান্তর। প্রকৃতির রুক্ষতার মাঝেও এখানে দেখা যায় সারি সারি আম্রকানন, আখের খেত কিংবা পানের বরজ। বাংলাদেশের সুন্দরবন সুন্দরী গাছের জন্য বিখ্যাত। কক্সবাজারের সমুদ্র উপকূল বিশ্বের সর্ববৃহৎ সৈকত। পার্বত্য চট্টগ্রামের বিশাল এলাকাজুড়ে সীমাহীন সৌন্দর্যের সমাবেশ। আঁকাবাঁকা পাহাড়ি পথ আর পাহাড়ের কোল ঘেঁষে আদিবাসীদের বসবাস। হাতে গােনা শহরগুলাে বাদ দিলে বাংলাদেশ গ্রামপ্রধান দেশ। গ্রামের সৌন্দর্যে কোনাে কৃত্রিমতা নেই। যতদূর দৃষ্টি যায় শুধু মাঠ আর মাঠ। প্রকৃতিগত অবস্থান বিবেচনায় বাংলাদেশকে সমৃদ্ধিশালী দেশ বলা যায়।

বাংলাদেশের মাটি
বাংলাদেশ নদীমাতৃক দেশ। ছােট-বড় অসংখ্য নদী এদেশে জালের মতাে ছড়িয়ে আছে। প্রতিবছর বন্যায় এ নদীগুলাে পলিমাটি বহন করে। আর এ কারণে বাংলাদেশের অধিকাংশ অঞ্চল পলিমাটি দিয়ে গঠিত। পলি মাটির উর্বরতার কারণে এদেশে ভালাে ফসল জন্মায়। এদেশের প্রায় অধিকাংশ অঞ্চলে বছরে তিনবার ফসল উৎপাদন করা হয়।

বাংলাদেশের তাপমাত্রা
বাংলাদেশ নাতিশীতােষ্ণ মণ্ডলে অবস্থিত। এদেশের ওপর দিয়ে ক্রান্তীয় মৌসুমি বায়ু বছরের প্রায় অধিকাংশ সময় প্রবাহিত হয়। ফলে বর্ষাকালে বৃষ্টিপাতের পরিমাণ বেশি। বাংলাদেশে গ্রীষ্মকালে গড় তাপমাত্রা ৩৫ থেকে ৪৫° সেলসিয়াস এবং শীতকালে ১৫ থেকে ২৫° সেলসিয়াস থাকে। এদেশে ডিসেম্বর ও জানুয়ারিতে বেশি শীত ও এপ্রিল-মে মাসে গরম বেশি থাকে। তবে প্রাকৃতিক নানা বিপর্যয়ের কারণে যেভাবে সমস্ত পৃথিবীর তাপমাত্রা বৃদ্ধি পাচ্ছে তাতে আমাদের দেশেও তার প্রভাব পরিলক্ষিত হচ্ছে।

জলবায়ু
মৌসুমি বায়ু এ দেশের ওপর দিয়ে বছরের অধিকাংশ সময়ই প্রবাহিত হয়। ফলে ঋতু পরিবর্তনের সাথে সাথে বায়ু প্রবাহের দিক পরিবর্তিত হয়। গ্রীষ্মকালে এদেশে দক্ষিণ-পশ্চিম মৌসুমি বায়ু প্রবাহিত হয়। এ বায়ু প্রচুর জলীয় বাষ্প বহন করে। ফলে গ্রীষ্মের শেষে প্রচুর বৃষ্টিপাত হয়।

বাংলাদেশের প্রাকৃতিক সৌন্দর্য ও ঋতুবৈচিত্র্য
উত্তরে হিমালয়, দক্ষিণে বঙ্গোপসাগর। পৃথিবীর মানচিত্রে এশিয়ার ছােট্ট, সবুজ ভূমি বাংলাদেশ। এর নদী-নালা, খাল-বিল, এর পাহাড়-টিলা, বন-বনানী, এর সমতল ভূমি মিলে টেকনাফ থেকে তেঁতুলিয়া এক বিচিত্র রূপের অপূর্ব সমারোহ। প্রকৃতির রূপসী কন্যা আমাদের এই বাংলাদেশ। বাংলাদেশের প্রাকৃতিক সৌন্দর্য তার ঋতুবৈচিত্র্যের মধ্যে চমৎকারভাবে প্রত্যক্ষ করা যায়। বার মাসে ছয় ঋতুর এদেশে প্রতিটি ঋতু তার অনন্য বৈশিষ্ট্য নিয়ে আগমন করে এবং নিজের অনাবিল সৌন্দর্য উপহার দিয়ে বিদায় নেয়। সারাটি বছর নব নব রূপের মধ্যে আমাদের বসবাস। প্রকৃতি পাল্টায়। আকাশ রং বদলায়। আমাদের মনের আকাশেও লাগে তার ছোঁয়া। বাংলাদেশ ষড়ঋতুর দেশ, অপূর্ব প্রাকৃতিক সৌন্দর্যের দেশ।
গ্রীষ্ম, বর্ষা, শরৎ, হেমন্ত, শীত ও বসন্তের নিয়ত লীলা এর নিসর্গকে দিয়েছে বিচিত্র বিভূতি। গ্রীষ্মের প্রচণ্ড রােদ, ছাতিমের স্নিগ্ধ ছায়া, নদীর নীলাভ গহ্বর থেকে জেগে ওঠা বালুচরে খেয়ালি দুপুরে হঠাৎ হাওয়ার মাতম গ্রীষ্মের এই বাংলাদেশ বর্ষায় একেবারে ভিন্ন রকম। শুধু কুলছাপানাে কালাে জল, শুধু সারাদিন সারারাত গলে পড়ে আকাশ। গ্রীষ্মের বুকফাটা বাংলাদেশ বর্ষায় ফিরে পায় অকূল যৌবন। আসে শরৎ, ধীর, সজল, লাবণ্যময়। তার সাদা কাশফুল, স্বচ্ছ নীল আকাশে উড়ে যাওয়া বলাকার সারি আর রাত্রিভর অবিরাম, অকৃপণ নীলিমা তার পেয়ালা থেকে ঢেলে দেয় জোছনার সফেদ স্নিগ্ধতা। হেমন্তে পাকে ধান। বাংলাদেশের মুখে তখন মাতৃত্বের মহিমা। এর মধ্যে ঘাসের বুকে জমে ওঠে শিশির। শীত আসে। পাতা ঝরে। ভােরের বাঁকা রােদে ঘাসের ডগায় লেগে থাকা অসংখ্য শিশিরকণায় ঝলমল করে লক্ষ কোটি বাংলাদেশ।

তারপর বসন্ত। হাওয়া বয় দক্ষিণে। ফুলে ওঠে নৌকার পাল। বৃক্ষের বাকল চিরে বেরিয়ে আসে পাতা। রােদে তা পান্নার মতােই ঝলমল করে। রিপ ভ্যান উইঙ্কল -এর মতাে ‘এ দেশ যেন গাঢ় শীতার্ত রাত্রির দীর্ঘ সুপ্তি থেকে জেগে ওঠে।’ কড়ি ও কোমলে বাঁধা এর জলবায়ু, এর প্রকৃতি। যেমন প্রকৃতি, তেমনি সাহিত্য আর সংস্কৃতি। হেমন্তের ধানী রং উদাস অন্তরাগে যে মাঝি নদীজলে ভাসায় ডিঙি, দূর অচেনা গায়ে কোনােদিন না পাওয়া কলসি কাঁখের বধূটির জন্যে, গলায় তােলে সুর— বর্ষায় খরস্রোতা নদীতে দক্ষ হাতে সেই ধরে হাল।


বলিষ্ঠ মুঠিতে ধরে রাখে লাঙলের বাঁট — জেগে ওঠা চরে নিশীথে প্রতিধ্বনিত হয় তারই হুংকার। এদেশে যেমনি রয়েছে লালন-রবীন্দ্রনাথ, তেমনি নজরুল-মাইকেল। যেমনি নন্দলাল, তেমনি জয়নুল। যেমন আব্বাসউদ্দিন, তেমনি রমেশ শীল কিংবা অমর নট বুলবুল চৌধুরী। খােল-করতালের আদিবাসী উৎসবের পাশে এখানে সকাল-সন্ধ্যায় উচ্চারিত হয় শান্ত, আজান ধ্বনি, বাজে মন্দিরের কাঁসার ঘণ্টা। সুন্দরবনের ডােরাকাটা রয়েল বেঙ্গল টাইগার আর গােখরার বিশাল ফণার নিচেই তাে এখানে বাস করে আয়তচোখ অসংখ্য হরিণ শিশু। তাই বলতে হয় –

রুপসি বাংলার বাংলাদেশ, রূপের যে তার নেইকো শেষ।

বাংলাদেশের প্রাকৃতিক সৌন্দর্য
বাংলাদেশ প্রকৃতির নন্দনকাননের সৌন্দর্যমণ্ডিত কোনাে সার্থক চিত্রশিল্পীর নিখুঁত চিত্রকর্মের সঙ্গে তুলনীয়। ব-দ্বীপ সদৃশ এ বঙ্গভূমির রয়েছে বিচিত্র ভূভাগ এবং সমুদ্র শুনিত বিস্তীর্ণ উপকূল। সমুদ্র তটরেখা ও ম্যানগ্রোভ সুন্দরবন যা অবর্ণনীয় প্রাকৃতিক সৌন্দর্যের আধার। এখানে আছে সমান্তরাল ভূমি, পাহাড়-পর্বত, জলপ্রপাত, চা-বাগানের আহামরি দৃশ্য, সবুজ গালিচার মতাে শস্য ক্ষেত, মাঠ-প্রান্তর। আর বিশেষ করে মাকড়সার জালের মতাে ছড়িয়ে আছে রূপালি সব ছােট বড় নদনদী। এছাড়া আমাদের এই সবুজ শ্যামল বাংলার প্রকৃতি জুড়ে ছয় ঋতুর অপরূপ খেলা চলে বছর জুড়ে। বাংলাদেশের প্রকৃতি যেন বৈচিত্র্যময় সৌন্দর্যের খনি। এর রৌদ্রময় উজ্জ্বল দিন, স্নিগ্ধ জোৎস্নাময় রাত, দিগন্ত জোড়া ছায়াঘন বন-বনানী, কত না নদীর রুপালি ঢেউয়ের হাসি ইত্যাদির তুলনা নেই। এ দেশের কাজলকালাে দিঘির জলে ফুটে থাকা অযুত শাপলার শােভা, মাঠে মাঠে হাওয়ার দোলা, সরষে ফুলের অফুরন্ত সৌন্দর্য আমাদের মুগ্ধ করে। এমনই বিচিত্র ও অপরূপ সৌন্দর্যের আধার আমাদের এই বাংলাদেশ। আর এ জন্যই এ দেশে এত সাধক, কবি, শিল্পী ও কর্মীর এমন অপূর্ব সমাবেশ। এত রূপ আর এত মহিমার প্রকৃতিঘেরা দেশ আর কি কোথাও আছে?

বাংলাদেশের প্রকৃতি ও প্রাকৃতিক সৌন্দর্যের বৈচিত্র্যতা
প্রকৃতির অঢেল সৌন্দর্যের রূপ ছড়িয়ে আছে গােটা দেশ জুড়ে। তবে অঞ্চলভেদে বৈচিত্র্যও আছে। শাল মহুয়ার ঘন বীথি, ঝিলিমিলি ঝিল আর বিশাল বিল প্রকৃতিকে করেছে ঐশ্বর্যশালী ও লাবণ্যময়। পশ্চিম অঞ্চলের অবারিত প্রান্তর, বালুময় পথঘাটে আছে ধূলিধূসর রুক্ষতা। তবে মাঠের পর মাঠ আখের ক্ষেত, আম বাগান ও পানের বরজ আছে। সেখানেও দিগন্ত জুড়ে সবুজ শ্যামলিমা। পূর্বাঞ্চলে নীলাভ পাহাড়ের ঢালে বিছানাে চায়ের বাগানগুলাে যেন সবুজ সিঁড়ির ধাপ দিয়ে সাজানাে। তারই ফাঁকে ফাঁকে ছায়াবীথির বিস্তার। পাশ দিয়ে বয়ে যাওয়া – পাহাড়ি নদীর বুকে ঢলে পড়া সূর্যের আভা রঙের কারুকাজ ফুটিয়ে তােলে। মধুপুর ও ভাওয়াল অঞ্চলের প্রকৃতিতে রয়েছে ভিন্নতর দৃশ্যপট। সেখানে গেরুয়া মাটিতে সারি সারি গজারি গাছের বিস্তার। আর দক্ষিণের উপকূল জুড়ে রয়েছে সুন্দরবন।
সেখানে রয়েছে চির সবুজ পাতার টোপর পরা পল্লবঘন তরুবীথি। আর সেখানেই বসতি পেতেছে ডােরাকাটা বাঘ আর চিত্রল হরিণেরা। দক্ষিণের সুনীল সাগরের বুকে ভেসে থাকা দ্বীপাঞ্চলে রয়েছে আর এক ধরনের চিত্র। সেখানে প্রকৃতির দৃশ্যপট তৈরি করেছে তাল-নারকেল-সুপুরির বাগান। বেত-শােলা-কেওড়ার বন আর প্রান্তর জোড়া ধানক্ষেত। সেখানে ঘর বেঁধেছে। সংগ্রামে দুর্জয় মানুষেরা। জলােচ্ছ্বাসের মতাে প্রাকৃতিক দুর্যোগের সঙ্গে লড়াই করে তারা বাঁচে আর সমুদ্র শান্ত থাকলে তারা বাঁচে সাগরের সঙ্গে মিতালি করে। প্রাকৃতিক সৌন্দর্যে ভরপুর উপমহাদেশের এ দেশটি তাই মন-মাতানাে, দৃষ্টিনন্দন এবং কবি লেখক তৈরিতে সহায়ক হয়েছে। এর সৌন্দর্যে বিভাের হয়ে কবি পেয়েছে ভাষা, মানুষ পেয়েছে আশা। পর্যটক চোখ খুলে মন ভরে উপভােগ করে এর সৌন্দর্য, মেটায় অন্তরের তৃষ্ণা। এর অনুপম নৈসর্গিক ও সাংস্কৃতিক বৈচিত্র্য উপভােগের জন্য বাংলাদেশ যুগে যুগে হাতছানি দিয়েছে কাছের ও দূরের ভ্রমণপিপাসুদের। অনেকেই তাদের ভ্রমণ অভিজ্ঞতায় প্রশক্তি গেয়েছেন বাংলাদেশের মনলােভা প্রাকৃতিক সৌন্দর্যের। এমনই একজন পর্যটকের উক্তিঃ

বাংলাদেশে প্রবেশের হাজার দুয়ার খােলা রয়েছে কিন্তু বেরুবার একটিও নেই।

সমুদ্র সৈকত, লেক ও দ্বীপাঞ্চল
পৃথিবীর দীর্ঘতম বেলাভূমি কক্সবাজার সমুদ্র সৈকত। আর এ কক্সবাজারের কথা বললেই চোখে ভাসে মুক্ত আকাশ। সামনে অবারিত জলরাশি।

শুভ্র ফেনিল ঢেউ যে কাউকে মুহূর্তে তন্দ্রাচ্ছন্ন করে ফেলে। রয়েছে সাগর মােহনায় নৈসর্গিক শােভামণ্ডিত দেশের একমাত্র প্রবাল দ্বীপ। এছাড়াও রয়েছে সােনাদিয়া দ্বীপ, সাগর কন্যা নিঝুম দ্বীপসহ আরও অনেক দ্বীপের মনলােভা প্রাকৃতিক সৌন্দর্যের দৃশ্যপট। ফয়েস লেকের নৈসর্গিক সৌন্দর্য যেমন অপরূপ তেমনি মােহনীয়। নৈসর্গিক সৌন্দর্যের লীলাভূমি কুয়াকাটা। প্রকৃতির কোলে অথই জলরাশি শুধু কৌতূহল জাগায়। এর সমুদ্রতট থেকে দেখা যায় সূর্যোদয় ও সূর্যাস্তের দৃশ্য। সাগরের ঢেউয়ের সঙ্গে মিতালী করে বেঁচে থাকে এখানকার মানুষ।

বনভূমি ও পাহাড়
পৃথিবীর সবচেয়ে বড়াে ম্যানগ্রোভ বন সুন্দরবন। প্রকৃতির নিজের হাতে গড়া এ বন নানা জীববৈচিত্র্যে ও প্রাকৃতিক সৌন্দর্যে, নানা বৃক্ষরাজিতে শােভিত গভীর রহস্যে ভরা। পাহাড়িয়া অঞ্চল বাংলাদেশের প্রাকৃতিক বৈচিত্র্যকে সমৃদ্ধতর করেছে। এ অঞ্চলটি বৃহত্তর ময়মনসিংহ, সিলেট, চট্টগ্রাম, পার্বত্য চট্টগ্রাম ও বান্দরবান অঞ্চল জুড়ে বিস্তৃত। ময়মনসিংহের মধুপুর ও গাজীপুরের ভাওয়ালের গড়, কুমিল্লার লালমাই পাহাড়ের বনাঞ্চল যেন অপার সৌন্দর্যের আধার। এছাড়া পার্বত্য চট্টগ্রামের পাহাড়িয়া অঞ্চল, গারাে পাহাড়ের পাদদেশ ও সিলেটের সবুজে সবুজে ছাওয়া বিস্তীর্ণ চা বাগানসহ সমগ্র পাহাড়িয়া অঞ্চল জীববৈচিত্র্যে ও প্রাকৃতিক সৌন্দর্যে সমৃদ্ধ।

পল্লি-প্রকৃতি
তুমি যাবে ভাই, যাবে মাের সাথে। আমাদের ছােট গাঁয়?

হরিতে-হিরণে, সবুজে-শ্যামলে, সুজল-সুফলা, শস্য-শ্যামলা আমাদের এই দেশ বাংলাদেশ।যার মূলভিত্তি ছায়াসুনিবিড় শান্তির নীড় ছােট ছােট গ্রামগুলাে। প্রায় বিরানব্বই হাজার গ্রাম নিয়ে গঠিত এই দেশের শতকরা ৮৫ জন লােক পল্লিগ্রামে বাস করে। পল্লির সুজলা সুফলা শস্যশ্যামলা রূপ নিয়ে কবির কণ্ঠে ধ্বনিত হয়েছিল-

আমাদের গ্রামখানি ছবির মতন, মাটির তলায় এর ছড়ানাে রতন

নদ-নদী ও হাওর-বাঁওড়
বাংলাদেশ নদীমাতৃক দেশ। এর নদী-নালা, হাওড়-বাওড়, খাল-বিল সব মিলে৷ টেকনাফ থেকে তেঁতুলিয়া- এক বিচিত্র রূপের অপূর্ব সমারােহ। পদ্মা, মেঘনা, যমুনা, ব্রহ্মপুত্র, তিস্তা, আড়িয়াল খাঁ, কর্নফুলী আর বুড়িগঙ্গা যার বুকে ভেসে থাকা রংবেরঙের পাল তােলা সারিসারি নৌকার অপূর্ব দৃষ্টিনন্দন রূপ বাংলার প্রাকৃতিক সৌন্দর্যকে আরও মােহনীয় ও আকর্ষণীয় করে তােলেছে। অপরদিকে পাবনা, নাটোর ও সিরাজগঞ্জ জুড়ে অবস্থিত চলনবিল এবং সিলেট অঞ্চলের হাকালুকি হাওড়সহ অসংখ্য হাওড়-বাওড় এদেশের পরিবেশ ও জীববৈচিত্র্যে বিশিষ্টতা দান করেছে। তাই আজ পরিবেশ ও জীববৈচিত্র্য সংরক্ষণে এগুলাে আন্তর্জাতিক সম্প্রদায়ের দৃষ্টি আকর্ষণে সক্ষম হয়েছে।

বিস্তীর্ণ সমভূমি অঞ্চল
বাংলাদেশের বেশির ভাগ অঞ্চল পলিগঠিত বিস্তীর্ণ সমভূমি অঞ্চল। উর্বর এ সমভূমি অঞ্চলে দৃষ্টিগােচর হয় সবুজের সমারােহ। সবুজ মাঠের দিকে তাকালে মনে হয় এ যেন সবুজের বিশাল সমুদ্র। শস্যসম্ভবা সবুজ শ্যমলিমা যখন মৃদুমন্দ বাতাসে আলােড়িত হয় তখন মনে হয় সবুজ উর্মিমালা বুঝিব ধেয়ে যাচ্ছে দিগন্তের পানে।

সংস্কৃতি
হাজার বছরের সাংস্কৃতিক ঐতিহ্যে গড়া এ দেশ। এ দেশের সমৃদ্ধ সংস্কৃতি এর রূপমাধুর্যে যেন একটি স্বতন্ত্র মাত্রা যােগ করেছে। বাংলা বর্ষবরণ ও বসন্তবরণের মতাে অনুষ্ঠানগুলাে আমাদের সংস্কৃতির অবিচ্ছেদ্য অঙ্গে পরিণত হয়েছে। এগুলাে রঙ, রূপ ও বৈচিত্রে সমকালীন প্রকৃতির অনুরূপ। ফলে প্রাকৃতিক পরিবেশে এগুলাে ভিন্ন ও রােমাঞ্চকর আমেজ সৃষ্টি করে। ফলে সুপ্ত মনের পাতায় পাতায়, মনের অজান্তেই আমরা এঁকে যাই প্রকৃতির ছবি, লিখি কবিতা, গেয়ে উঠি গান। মন হারিয়ে যায় অজানা ঠিকানায়।

প্রাকৃতিক বিপর্যয়
বাংলাদেশের প্রকৃতি কখনাে কখনাে ধ্বংসাত্মকরূপে আবির্ভূত হয়। গ্রীষ্মের আগমনে বাংলার প্রকৃতি রুক্ষ ও বিবর্ণ হয়ে ওঠে। প্রচণ্ড তাপে হারিয়ে যায়, সবুজ প্রকৃতির অপরূপ শ্যামল শােভা। ফেটে চৌচির হয়ে যায় ফসলের মাঠ, শুকিয়ে যায় নদী, চারিদিকে কেবল ধু-ধু হাহাকার। ভয়াল রুদ্র রূপ নিয়ে হাজির হয় কালবৈশাখি। এটি উড়িয়ে নিয়ে যায় আমাদের বাড়িঘর, ভেঙে ফেলে গাছপালা। প্রচণ্ড গরমে মানুষ হাঁপিয়ে ওঠে। মানুষ তখন চাতক পাখির ন্যায় আকাশ পানে চেয়ে থাকে। বর্ষাকালেও প্রকৃতি মাঝে মাঝে ধ্বংসাত্মক হয়ে ওঠে। অতিরিক্ত বন্যায় সবকিছু ভাসিয়ে নিয়ে যায়। এ সময় মানুষের কষ্টের সীমা থাকে না। বন্যা, জলােচ্ছাসের ফলে মানুষের অবর্ণনীয় দুঃখকষ্ট ভােগ করতে হয়। উপকূলবর্তী মানুষের সাথে প্রকৃতি সবসময় বৈরী আচরণ করে। জলােচ্ছাসের সাথে তাদের প্রতিনিয়ত যুদ্ধ করে টিকে থাকতে হয়। অতিরিক্ত বন্যায় গবাদি পশুর অনেক ক্ষতি সাধিত হয়। শীতকালে আমাদের দেশের গরিব মানুষদের দুঃখের সীমা থাকে না। বাংলাদেশের উত্তরাঞ্চলের মানুষদের বেশি শীতের কষ্ট সহ্য করতে হয়। শীতে বৃদ্ধ ও শিশুদের বেশি কষ্ট হয়ে থাকে। নানান প্রাকৃতিক বিপর্যয়ের মধ্য দিয়ে আমাদের সময় কাটাতে হয়।

উপসংহার
বাংলাদেশের প্রকৃতির ন্যায় এমন প্রাকৃতিক সৌন্দর্য পৃথিবীর আর কোথাও পরিলক্ষিত হয় না। প্রকৃতিই বাংলাদেশকে আলাদা বৈশিষ্ট্য দান করেছে। বাংলাদেশের ছয়টি ঋতু তাদের সৌন্দর্য ও বৈচিত্র্যে কানায় কানায় ভরিয়ে তুলেছে বাংলার প্রকৃতিকে। এর প্রভাব বাঙালির হৃদয়েও পরিলক্ষিত হয়। প্রকৃতি এ দেশের মানুষের মনকে নানা রঙের আলপনায় বিচিত্র অনুভবে রঙিন করে  তােলে। প্রকৃতির কল্যাণেই আমরা বাংলাদেশে চিরকাল সুখ, সৌন্দর্য ও শান্তি অনুভব করি।







"
মুক্তিযুদ্ধ,"ভূমিকা : বাংলাদেশের স্বাধীনতা যুদ্ধ ছিল ১৯৭১ সালে সংঘটিত তৎকালীন পশ্চিম পাকিস্তানের বিরুদ্ধে পূর্ব পাকিস্তানের সশস্ত্র সংগ্রাম, যার মাধ্যমে বাংলাদেশ একটি স্বাধীন দেশ হিসাবে পৃথিবীর মানচিত্রে আত্মপ্রকাশ করে। ১৯৭১ সালের ২৫ মার্চ রাতের অন্ধকারে পাকিস্তানি সামরিক বাহিনী পূর্ব পাকিস্তানে বাঙালি নিধনে ঝাঁপিয়ে পড়লে একটি জনযুদ্ধের আদলে গেরিলাযুদ্ধ তথা স্বাধীনতা যুদ্ধের সূচনা ঘটে। অতপর মুক্তিযুদ্ধের সূত্রপাত এবং প্রতিষ্ঠিত হয় বাঙালি জাতির স্বাধীন রাষ্ট্র বাংলাদেশ।

পটভূমি : ১৯৪৭ সালের আগস্ট মাসে ব্রিটিশ শাসনাধীন ভারতীয় উপমহাদেশ স্বাধীন হয় এবং ভারত বিভক্ত হয়ে দুটি পৃথক স্বাধীন রাষ্ট্রের জন্ম হয়। মুসলিম অধ্যুষিত এলাকা নিয়ে গঠিত হয় পাকিস্তান এবং হিন্দু ও অন্যান্য ধর্মাবলম্বী অধ্যুষিত অঞ্চল নিয়ে গঠিত হয় ভারত। নবগঠিত রাষ্ট্র পাকিস্তান দুই হাজার মাইলের ব্যবধানে অবস্থিত দুটি প্রদেশের সমন্বয়ে গঠিত হয়- পূর্ব পাকিস্তান (অধুনা বাংলাদেশ) ও পশ্চিম পাকিস্তান। ভৌগোলিক ও সাংস্কৃতিক দিক দিয়ে যোজন যোজন ব্যবধানে অবস্থিত এ দুটি অংশের মধ্যে মিল ছিল কেবল সংখ্যাগরিষ্ঠ মানুষের ধর্মে। পাকিস্তানের জন্মলগ্ন থেকেই এর পূর্ব অংশ পশ্চিম অংশের তুলনায় নানাভাবে বঞ্চিত হতে থাকে। স্বাধীন বাংলাদেশের জন্মের আগ পর্যন্ত দীর্ঘ ২৩ বছর ছিল পশ্চিম পাকিস্তান কর্তৃক পূর্ব পাকিস্তানকে শোষণ-বঞ্চনার ইতিহাস।

৭ মার্চের বঙ্গবন্ধুর ঐতিহাসিক ভাষণ : ১৯৭১ সালের মার্চের ৩ তারিখ পূর্ব ও পশ্চিম অংশের এই দুই নেতা পাকিস্তানের রাষ্ট্রপতিকে সঙ্গে নিয়ে দেশের ভাগ্য নির্ধারণে ঢাকায় বৈঠকে মিলিত হন। তবে বৈঠক ফলপ্রসূ হয় না। বঙ্গবন্ধু সারা দেশে ৫ দিনের হরতাল এবং অসহযোগ আন্দোলনের ডাক দেন। হরতাল শেষে ৭ মার্চ রেসকোর্স ময়দানে বঙ্গবন্ধু তার ঐতিহাসিক ভাষণ প্রদান করেন। ১৯৭১ সালের ৭ মার্চ বঙ্গবন্ধু শেখ মুজিবুর রহমান ঢাকার রেসকোর্স ময়দানে (বর্তমান সোহরাওয়ার্দী উদ্যান) এক ঐতিহাসিক ভাষণ প্রদান করেন। এই ভাষণে তিনি ২৫ মার্চ জাতীয় পরিষদের অধিবেশনের আগেই বাস্তবায়নের জন্য চার দফা দাবি পেশ করেন- ১) অবিলম্বে সামরিক আইন প্রত্যাহার করতে হবে। ২) সামরিক বাহিনীকে সেনানিবাসে ফিরে যেতে হবে। ৩) নিহত ব্যক্তিদের সঠিক সংখ্যা অনুসন্ধান করতে হবে। ৪) ২৫ মার্চে জাতীয় পরিষদের অধিবেশনের আগে নির্বাচিত প্রতিনিধিদের হাতে ক্ষমতা হস্তান্তর করতে হবে। শেখ মুজিব তার ঐতিহাসিক ভাষণে ঘোষণা করলেন, “এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।” তার এই ভাষণ গোটা জাতিকে স্বাধীনতার আকাক্সক্ষায় উন্মাতাল করে তোলে।

অপারেশন সার্চলাইট : ২৫ মার্চ রাতে পাকিস্তানি সামরিক বাহিনী শুরু করে অপারেশন সার্চলাইট নামের গণহত্যাযজ্ঞ। এশিয়ান টাইমসের ভাষ্য অনুযায়ী, সামরিক বাহিনীর বড় বড় অফিসারদের নিয়ে বৈঠকে ইয়াহিয়া খান ঘোষণা করেন “তিরিশ লক্ষ বাঙালিকে হত্যা করো, তখন দেখবে বাকিরা আমাদের হাত চেটে খাবে।” সে পরিকল্পনা মতোই ২৫ মার্চ রাতে পাকিস্তানি সেনাবাহিনী অপারেশন সার্চলাইট আরম্ভ করে যার উদ্দেশ্য ছিল বাঙালি প্রতিরোধ গুঁড়িয়ে দেওয়া। এরই অংশ হিসাবে সামরিক বাহিনীর বাঙালি সদস্যদের নিরস্ত্র করে হত্যা করা হয়, ছাত্র ও বুদ্ধিজীবীদের নিধন করা হয় এবং সারা বাংলাদেশে নির্বিচারে সাধারণ মানুষ হত্যা করা হয়।

স্বাধীনতার ঘোষণা : টেক্সাসে বসবাসরত মুক্তিযোদ্ধা ও মুক্তিযুদ্ধ সম্পর্কিত নথি সংগ্রাহক মাহবুবুর রহমান জালাল বলেন, “বিভিন্ন সূত্র ও দলিল থেকে পাওয়া তথ্য অনুযায়ী এই প্রমাণিত হয় যে, ২৬ মার্চের প্রথম প্রহরে বাংলাদেশের স্বাধীনতার ঘোষণা দিয়েছিলেন বঙ্গবন্ধু শেখ মুজিবুর রহমান, যা ছিল তার বা অন্য কারো হয়ে ঘোষণা দেওয়ার অনেক আগে। ২৫ মার্চে মুজিব-ইয়াহিয়া বৈঠক ভেঙে গেলে ইয়াহিয়া গোপনে ইসলামাবাদে ফিরে যান। এবং গণহত্যা চালানোর পর পাকিস্তানি সেনারা সেই রাতেই বঙ্গবন্ধুসহ তার পাঁচ বিশ্বস্ত সহকারীকে গ্রেপ্তার করে। গ্রেপ্তার হওয়ার আগে তিনি বাংলাদেশের স্বাধীনতার ঘোষণা লিখে যান।

মুক্তিযুদ্ধের সূচনা : ২৫ মার্চের পরিকল্পিত গণহত্যার মুখে সারা দেশে শুরু হয়ে যায় প্রতিরোধযুদ্ধ। পাকিস্তানি সামরিক বাহিনীর ইস্ট বেঙ্গল রেজিমেন্ট, ইস্ট পাকিস্তান রাইফেলস (ইপিআর), ইস্ট পাকিস্তান পুলিশ, সামরিক বাহিনীর বাঙালি সদস্য এবং সর্বোপরি বাংলাদেশের স্বাধীনতাকামী সাধারণ মানুষ দেশকে পাকিস্তানি সামরিক বাহিনীর কব্জা থেকে স্বাধীন করতে কয়েক মাসের মধ্যে গড়ে তোলে মুক্তিবাহিনী। স্বাধীনতা যুদ্ধ চলাকালীন সময়ে বাংলাদেশ ভারতের কাছ থেকে নানাভাবে অর্থনৈতিক, সামরিক ও কূটনৈতিক সাহায্য লাভ করে।

পাকিস্তানি বাহিনীর আত্মসমর্পণ ও বাঙালির বিজয় : ডিসেম্বরের শুরুতে বাংলাদেশের স্বাধীনতা যুদ্ধে ভারত প্রত্যক্ষভাবে জড়িয়ে পড়ে। মুক্তিবাহিনী ও ভারতীয় সামরিক বাহিনীর সম্মিলিত আক্রমণের মুখে ইতোমধ্যে পর্যুদস্ত ও হতোদ্যম পাকিস্তানি সামরিক বাহিনী আত্মসমর্পণের সিদ্ধান্ত গ্রহণ করে। ১৬ ডিসেম্বর ঢাকার রেসকোর্স ময়দানে পাকিস্তানি সামরিক কর্মকর্তারা ৯৩ হাজার সৈন্যসহ আনুষ্ঠানিকভাবে আত্মসমর্পণ করে। পাকিস্তানি ইস্টার্ন কমান্ডার, লেফটেন্যান্ট জেনারেল আমির আব্দুল্লাহ খান নিয়াজি, ভারত ও বাংলাদেশ বাহিনীর পূর্ব রণাঙ্গনের প্রধান কর্মকর্তা লেফটেন্যান্ট জেনারেল জগজিৎ সিং অরোরার সামনে আত্মসমর্পণের নির্দশনপত্রে স্বাক্ষর করছেন, ১৬ ডিসেম্বর, ১৯৭১। এরই মাধ্যমে নয় মাসব্যাপী রক্তক্ষয়ী মুক্তিযুদ্ধের অবসান ঘটে; প্রতিষ্ঠিত হয় বাঙালি জাতির প্রথম স্বাধীন রাষ্ট্র বাংলাদেশ।

বর্তমানে মুক্তিযুদ্ধের চেতনা : বর্তমানে রাজনৈতিক দ্বিধা বিভক্ত ও আন্তর্জাতিক কুচক্রের প্রভাবে বাঙালির মুক্তিযুদ্ধের মূল চেতনাটি ঠুনকো হয়ে পড়েছে। ব্যক্তি ও দল তার নিজ স্বার্থ রক্ষায় মুক্তিযুদ্ধকে প্রশ্নবিদ্ধ করার চক্রান্তের ফাঁদে ফেলছে জনগণকে। ফলে জাতিয়তাবাদী চেতনা ও মুক্তিযুদ্ধের চেতনার বিরোধ সৃষ্টি হচ্ছে। কেউ কেউ মুক্তিযুদ্ধকে দলীয় স্বার্থ সংরক্ষণে ব্যবহার করছে আবার কেউ মুক্তিযুদ্ধের ইতিহাসকে বদলে দেওয়ার অপচেষ্টা চালাচ্ছে। ফলে বাঙালি জাতি দ্বিধা বিভক্ত হয়ে পড়ছে। তাই আমাদের উচিত মুক্তিযুদ্ধের সঠিক ইতিহাস তরুণ সমাজের কাছে যথাযথভাবে তুলে ধরা।

উপসংহার : মুক্তিযুদ্ধের মধ্যে দিয়ে বাঙালি জাতি তার আত্মপরিচয় খুঁজে পেয়েছিল। বাঙালির চিরকালীন উপেক্ষিত এক আমোঘ শক্তির উৎস্যের সন্ধান পেয়েছিল। মুক্তিযুদ্ধ বাঙালিকে হার না মানার শিক্ষা দিয়েছিল। প্রকৃত ইচ্ছাশক্তির কাছে কোনো বাধা-ই যেন বাধা হয়ে থাকে না। বাঙালি বুঝতে পেরেছিল বীরত্বের মর্ম। তাই মুক্তিযুদ্ধ জাতির চিরকালীন সব প্রেরণার উৎস্য।"
বাংলাদেশের মুক্তিযুদ্ধ,"ভূমিকা :

     “সাবাস বাংলাদেশ, এ পৃথিবী

     অবাক তাকিয়ে রয়;

     জ্বলে-পুড়ে-মরে ছারখার

     তবু মাথা নোয়াবার নয়।”

   মুক্তিযুদ্ধ বাঙালির জাতীয় জীবনের উজ্জ্বলতম অধ্যায়। মহান এই
   সংগ্রামের মাধ্যমে বাঙালি প্রমাণ করেছে যে তারা কোনো অন্যায়ের
   সামনেই মাথা নত করে না। সুদীর্ঘ ঔপনিবেশিক শাসনের হাত থেকে বাঙালি
   জাতি ১৯৭১ সালে মহান মুক্তিযুদ্ধের মাধ্যমেই তাদের অধিকার আদায়ের
   সংগ্রামে নেমেছিল। আর এর ফলাফল হিসেবে আমরা পেয়েছি স্বাধীন স্বদেশ
   ভূমি।

   পটভূমি : পাকিস্তানের প্রথম গভর্নর জেনারেল মোহাম্মদ আলী জিন্নাহ
   ১৯৪৮ সালে উর্দুকে পাকিস্তানের একমাত্র রাষ্ট্রভাষা হিসেবে ঘোষণা
   দেওয়ার পর থেকেই মূলত স্বাধীনতা আন্দোলনের বীজ বপন করা হয়। ১৯৫২
   সালে ‘রাষ্ট্রভাষা বাংলা চাই’ আন্দোলন তীব্র হয়ে ওঠে। এ আন্দোলনকে
   স্তিমিত করার জন্যে গুলি চালানো হয়। শহিদ হন সালাম, রফিক, জব্বার,
   বরকতসহ আরও অনেকে। ১৯৫৪ সালের নির্বাচনে মুসলিম লীগের ভরাডুবি এবং
   যুক্তফ্রন্টের অভ‚র্তপূব বিজয় লাভ পাকিস্তানি শাসকগোষ্ঠীর ক্ষমতার
   ভিতকে নড়বড়ে করে দেয়। ১৯৬৫ সালে মৌলিক গণতন্ত্রের নামে আইয়ুব খান
   এক প্রহসনের নির্বাচন দিয়ে এ দেশের মানুষের রাজনৈতিক অধিকার হরণ
   করে নেয়। তখন থেকেই স্বাধিকার আদায়ের আন্দোলন তীব্র হয়ে ওঠে।
   বাঙালির স্বাধিকার আদায়ের লক্ষ্যে ১৯৬৬ সালে ঐতিহাসিক ৬ দফা দাবি
   উত্থাপিত হয়। ১৯৬৮ সাালে আগরতলা ষড়যন্ত্র মামলা সাজিয়ে শেখ
   মুজিবুর রহমানকে কারাগারে আটক করা হয়। কিন্তু গণআন্দোলনের মুখে
   তাঁকে আটকে রাখা সম্ভব হয়ে ওঠেনি। ১৯৭০ সালের সাধারণ নির্বাচনে
   আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পাকিস্তানি
   শাসকগোষ্ঠী ক্ষমতা হস্তান্তরের নামে টালবাহানা শুরু করে। ১৯৭১
   সালের ৭ই মার্চ বঙ্গবন্ধু শেখ মুজিবুর রহমান ঢাকার ঐতিহাসিক
   রেসকোর্স ময়দানে ‘এবারের সংগ্রাম মুক্তির সংগ্রাম, এবারের সংগ্রাম
   স্বাধীনতার সংগ্রাম’ বলে জাতিকে মুক্তিসংগ্রামে ঝাঁপিয়ে পড়ার
   আহŸান জানান। সারা বাংলায় শুরু হয় তুমুল আন্দোলন। আপস আলোচনার
   নামে কালক্ষেপণ করে ইয়াহিয়া খান পশ্চিম পাকিস্তান থেকে গোপনে
   সৈন্য ও অস্ত্রশস্ত্র এনে শক্তি বৃদ্ধি করে। ১৯৭১ এর ২৫শে মার্চের
   গভীর রাতে পাকবাহিনী ঝাঁপিয়ে পড়ে নিরস্ত্র বাঙালিদের ওপর। ঢাকা
   বিশ্ববিদ্যালয়ের বিভিন্ন ছাত্রাবাস, ইপিআর ও রাজারবাগ পুলিশ লাইনে
   নির্বিচারে হত্যাযজ্ঞ চলে। ১৯৭১ সালের ১০ই এপ্রিল তাউদ্দিন আহমেদ
   এর নেতৃত্বে আনুষ্ঠানিকভাবে গণপ্রজাতন্ত্রী বাংলাদেশের একটি
   প্রবাসী সরকার মুজিবনগর সরকার নামে গঠিত হয়। এই সরকার গঠনের মধ্য
   দিয়ে শুরু হয় চূড়ান্ত মুক্তিসংগ্রাম। দেশের মানুষ দলে দলে
   মুক্তিযুদ্ধে যোগদান করে। বাঙালি কৃষক, শ্রমিক, ছাত্র, যুবক,
   নারী, পুলিশ, আনসার, ইপিআর, ইস্ট বেঙ্গল রেজিমেন্ট, সরকারি
   কর্মচারী, শিল্পী ও বুদ্ধিজীবীদের নিয়ে গড়ে ওঠে মুক্তিবাহিনী।

   মুক্তিসংগ্রাম : ২৫শে মার্চ গভীরাতে বাঙালির অবিসংবাদিতা নেতা
   বঙ্গবন্ধু শেখ মুজিবুর রহমানকে গ্রেফতার করা হয়। পাকিস্তান
   সৈন্যদের হাতে গ্রেফতার হওয়ার পূর্বেই অর্থাৎ ২৬ মার্চ প্রথম
   প্রহরে বঙ্গবন্ধু স্বাধীনতার ঘোষণা করেন। আহবান করেন বাঙালি
   সন্তানদের মুক্তিযুদ্ধে অংশগ্রহণ করার জন্যে। পাকবাহিনী তখন আরও
   মরিয়া হয়ে ওঠে এবং নির্বিচারে হত্যাযজ্ঞ চালায়। অসংখ্য বাঙালি দলে
   দলে আশ্রয় গ্রহণ করে প্রতিবেশী রাষ্ট্র ভারতে। শুরু হয়
   মুক্তিযুদ্ধের প্রশিক্ষণ। মুক্তিযুদ্ধের প্রধান সেনাপতি জেনারেল
   আতাউল গণি ওসমানীর নেতৃত্বে বাংলাদেশকে ১১টি সেক্টরে ভাগ করা হয়।
   পাক-বাহিনীর মুখোমুখি মুক্তিযুদ্ধে ঝাঁপিয়ে পড়ে মুক্তিবাহিনী। যতই
   দিন যেতে তাকে ততই সুসংগঠিত হয় তারা। মুক্তিবাহিনী গেরিলা যুদ্ধের
   রীতি অবলম্বন করে শত্রুদের বিপর্যস্ত করে। বিশাল শত্রুবাহিনী
   আধুনিক অস্ত্রশস্ত্র ও প্রশিক্ষণ নিয়ে, মুক্তিবাহিনীর মোকাবিলায়
   সক্ষম হচ্ছিল না। মুক্তিযুদ্ধ চলাকালে এ দেশীয় একটি গোষ্ঠী
   স্বাধীনতার বিরোধিতা করে এবং পাকিস্তানি সৈন্যদের নানাভাবে
   সহযোগিতা করে। পূর্ব পরিকল্পিতভাবে বাংলার কৃতী সন্তানদের হত্যা
   করার উদ্দেশ্যে পাকিস্তানিদের এ দোসররা রাজাকার, আল-বদর, আল-শামস্
   নামে বিভিন্ন ঘাতক বাহিনী গড়ে তোলে। তারা এ দেশের খ্যাতিমান
   শিক্ষক, ডাক্তার, শিল্পী ও সাংবাদিকসহ বুদ্ধিজীবীদের ধরে নিয়ে
   নির্মমভাবে হত্যা করে। ১৯৭১ সালের ডিসেম্বর মাসে মুক্তিসংগ্রাম
   চরমরূপ ধারণ করে। মুক্তিবাহিনীর আক্রমণ ব্যাপকভাবে হতে থাকে। আর
   শত্রুবাহিনীও সর্বাত্মক ধ্বংসলীলা চালাতে থাকে।

   শত্রুর আত্মসমর্পণ : দীর্ঘ নয় মাসের যুদ্ধে পাকিস্তানিদের অবস্থান
   দুর্বল হয়ে আসে। ১৯৭১ সালের ৬ই ডিসেম্বর ভারত সর্বপ্রথম
   বাংলাদেশকে স্বীকৃতি দেয়। আর কোনো উপায় খুঁজে না পেয়ে হানাদার
   পাকবাহিনী ১৯৭১ সালের ১৬ই ডিসেম্বর মুক্তিবাহিনী ও মিত্রবাহিনীর
   কাছে নিঃশর্তভাবে আত্মসমর্পণ করে। ১৯৭১ সালের ১৬ই ডিসেম্বর বিকেলে
   ঢাকায় রমনা রেসকোর্স ময়দানেÑ বর্তমান সোহরাওয়ার্দী উদ্যানে যৌথ
   কমান্ডের পক্ষে লেফটেন্যান্ট জেনারেল জগজিৎ সিং অরোরা এবং
   পাকিস্তানের পক্ষে লেফটেন্যান্টজেনারেল নিয়াজী পাকিস্তানের
   আত্মসমর্পণের দলিলে স্বাক্ষর করেন।

   মুক্তিযুদ্ধের চেতনা : মুক্তিযুদ্ধের ফলে আমরা পেয়েছি স্বাধীন
   সার্বভৌম বাংলাদেশের স্বীকৃতি। পেয়েছি আমাদের ন্যায্য অধিকার। তবে
   এত সব অর্জনের মাঝে হারানোর বেদনাও আমাদের রয়েছে। স্বাধীনতার জন্য
   জীবন দিয়েছেন ত্রিশ লক্ষ দেশপ্রেমিক জনতা। নির্যাতনের শিকার হয়েছে
   অসংখ্য মা-বোন। অনেকে পঙ্গুত্ব বরণ করেছেন চিরতরে। তাই
   মুক্তিযুদ্ধ আমাদের একই সাথে গর্বের ও বেদনার স্মৃতি মনে করিয়ে
   দেয়। বাংলাদেশের মানুষ মুক্তিযুদ্ধের আত্মত্যাগ থেকে যে চেতনা লাভ
   করেছে তা জাতির সকল আন্দোলন সংগ্রামে প্রেরণা হিসেবে কাজ করছে।
   গণতান্ত্রিক অধিকার চেতনা সমাজের সকল ক্ষেত্রে বিস্তৃতি লাভ করেছে
   ব্যাপকভাবে।

   উপসংহার : মুক্তিযুদ্ধ বাঙালির ইতিহাসের এক সোনালি অধ্যায়। এক নদী
   রক্তের বিনিময়ে ঐক্যবদ্ধ বাঙালি জাতি সেদিন ছিনিয়ে এনেছিল
   স্বাধীনতার সূর্য। এর চেতনাকে নিজেদের মাঝে ধারণ করার মাধ্যমে
   দেশকে এগিয়ে নিয়ে যেতে হবে। তবেই আমরা সমৃদ্ধ বাংলাদেশ গড়তে পারব।
"
বাংলাদেশের মুক্তিযুদ্ধ ,"সূচনা : আমরা আজ স্বাধীন দেশের অধিবাসী। কিন্তু যেসব বীর
   মুক্তিযোদ্ধা ও অসীম সাহসী দামাল তরুণের তাজা রক্তের বিনিময়ে
   আমাদের দেশ স্বাধীন হয়েছে, তাদের অবদানের কথা আমাদের ইতিহাসে চির
   স্মরণীয় হয়ে থাকবে। যাঁরা মায়ের বুক শূন্য করে দেশের জন্য
   শাহাদাত বরণ করেছেন তাঁরা অমর ও চিরবরণীয়।
   [INS: :INS]

   ২৫ মার্চ ১৯৭১ : ১৯৭১ সালের ২৫ মার্চ রাতে হাজার হাজার বাঙালির
   রক্তে সিক্ত হয়ে যায় ঢাকার রাজপথ। তাই দেশ প্রেমিক ইস্ট-বেঙ্গল
   রেজিমেন্ট, পূর্ব পাকিস্তান রাইফেলস এবং পুলিশ বাহিনির বাঙালি
   সদস্যরা নীরব দর্শক হয়ে থাকতে পারেননি। তাঁরা ঝাঁপিয়ে পড়েছিলেন
   পাকিস্তানি হানাদার বাহিনির ওপর। শত শত বাঙালি সৈনিক সেদিন অকাতরে
   প্রাণ দিয়ে চেষ্টা করেছেন বাংলার স্বাধীনতা সূর্যকে ছিনিয়ে আনার
   জন্য।

   বঙ্গবন্ধুর ডাক : বঙ্গবন্ধুর সংগ্রামী আদর্শে অনুপ্রাণিত হয়ে
   বাংলার আবাল-বৃদ্ধ-বণিতা অস্ত্র হাতে তুলে নিয়েছিল সেদিন। বাংলার
   গ্রামে-গঞ্জের আনাচে কানাচে এবং দেশের বাইরে গিয়েও তারা
   প্রশিক্ষণ নিয়ে। শেষ পর্যন্ত শত্রুদেরকে পর্যুদস্ত করেছে। দেশের
   তরুণ ছাত্র-ছাত্রী, বৃদ্ধ, যুবক-যুবতী, কৃষক-শ্রমিকসহ সব পেশার
   লোকই এককথায় ছিল মুক্তিযোদ্ধা। আমাদের মুক্তিযোদ্ধাদের প্রচণ্ড
   আক্রমণের মুখে ১৯৭১ সালের অক্টোবর-নভেম্বর মাসে পাকিস্তানি
   হানাদার বাহিনি মৃত্যুবরণ করতে থাকে ও পিছু হটতে থাকে । সৈনিক
   জনতার যুদ্ধ : আমাদের মুক্তিবাহিনি ১৯৭১-এর স্বাধীনতা যুদ্ধে
   অতুলনীয় বীরত্ব প্রদর্শন করেছেন। অন্যদিকে সাধারণ জনতা শুধু
   প্রাণই দান করেনি, তারা নিরস্ত্র হয়েও পাকিস্তানি হানাদারদের কাছ
   থেকে অস্ত্র কেড়ে নিয়ে তাদেরই বুলেটে তাদেরকেই বিদ্ধ করে পরাজিত
   করেছে।
   [INS: :INS]

   লক্ষ প্রাণের বিনিময়ে : লক্ষ প্রাণের বিনিময়ে এ দেশ স্বাধীন
   হয়েছে। বহু নারী হয়েছে নির্যাতিতা। তবুও এদেশের লোক দাসত্বের
   শৃঙ্খল বরণ করে নেয়নি। পাকিস্তানি বাহিনি যখন চরম মার খেয়ে দলে
   দলে মরতে লাগল, তখন বাধ্য হয়ে তারা আমাদের বীর মুক্তিযোদ্ধা এবং
   মিত্র বাহিনির নিকট আত্মসমর্পণ করে।

   বিজয় অর্জন : আত্মসমর্পণের সে ঐতিহাসিক দিনটি ছিল ১৯৭১ সালের ১৬
   ডিসেম্বর। সেদিন একটি বিরাট লাল সূর্য পূর্ব দিগন্তে উদিত হলো।
   বাঙালি জাতির বিজয় হলো সেদিন। স্বাধীন-সার্বভৌম রাষ্ট্র হিসেবে
   বাংলাদেশ নামক একটি দেশের অভ্যুদয় ঘটল।
   [INS: :INS]

   উপসংহার : অসংখ্য নর-নারীর আত্মদানের বিনিময়ে বাংলাদেশের
   স্বাধীনতার রক্তরবি উদিত হলো। তাই আজ আমরা স্মরণ করি বীর
   মুক্তিযোদ্ধাদের, মুক্তিযুদ্ধে শহিদ বীরদের। তাঁরা মহান, তাঁরা
   জাতির শ্রেষ্ঠ সন্তান। তাঁদের আত্মা চিরঞ্জীব হয়ে থাক এই কামনাটি
   বাঙালি চিরদিন করবে। কবির ভাষায় বলতে হয়-

   নিঃশেষে প্রাণ যে করিবে দান

   ক্ষয় নাই তার, ক্ষয় নাই ।

বাংলাদেশের মুক্তিযুদ্ধ রচনা ২০০ শব্দের

   ভূমিকা : স্বাধীনতা মানবজীবনের অমূল্য সম্পদ। স্বাধীনতার জন্য
   পৃথিবীর প্রতিটি জাতিকে কমবেশি রক্ত দিতে হয়েছে, জীবন দিতে
   হয়েছে। ১৯৭১ সালে এক রক্তক্ষয়ী মুক্তিযুদ্ধের মধ্য দিয়ে
   স্বাধীন হয়েছে বাংলাদেশ।

   স্বাধীনতা যুদ্ধের পটভূমি : ১৯৪৭ সালে ভারতবিভক্তির মাধ্যমে
   পাকিস্তান স্বাধীনতা লাভ করে। বাংলাদেশ ছিল (পূর্ব পাকিস্তান)
   পাকিস্তানের একটি প্রদেশ। স্বাধীনতার পর থেকেই নানাদিক থেকে
   আগ্রাসন শুরু হয় বাংলাদেশের ওপর। সবচেয়ে বড় আঘাত হানা হয়
   বাংলা ভাষার ওপর। বাংলাকে বাদ দিয়ে একমাত্র উর্দুকে পাকিস্তানের
   রাষ্ট্রভাষা করা হয়। কিন্তু বাঙালিরা তা মেনে না নিয়ে শুরু করে
   ভাষা আন্দোলন। ১৯৫২ সালে রফিক, জব্বার, সালাম, বরকতসহ আরও অনেকের
   প্রাণের বিনিময়ে প্রতিষ্ঠিত হয় আমাদের মাতৃভাষা বাংলার মর্যাদা।
   এরপরও পাকিস্তানের পশ্চিমা শাসকগোষ্ঠী বাংলাদেশকে নিয়ে ষড়যন্ত্র
   চালায়। শেষপর্যন্ত ১৯৭১ সালের ২৫ মার্চ গভীর রাতে পাকিস্তানি
   হানাদার বাহিনী আক্রমণ চালায় ঘুমন্ত বাঙালিদের ওপর। হাজার হাজার
   বাঙালিকে হত্যা করা হয়। ইতিহাসের এক কলঙ্কিত অধ্যায় সৃষ্টি হয়
   বাংলাদেশের বুকে। ফলে স্বাধীনতা যুদ্ধ অনিবার্য হয়ে ওঠে।
   [INS: :INS]

   যুদ্ধের বিবরণ : ১৯৭১ সালের ২৫ মার্চ রাতে বঙ্গবন্ধু শেখ মুজিবুর
   রহমানকে গ্রেফতার করে পশ্চিম পাকিস্তানে নিয়ে যাওয়া হয়। ২৬
   মার্চ বাংলাদেশের স্বাধীনতা ঘোষণা করা হয়। ১০ এপ্রিল গঠিত হয়
   স্বাধীন বাংলাদেশ সরকার। ১৭ এপ্রিল মুজিবনগরের সরকারের শপথ
   গ্রহণের পর কর্নেল আতাউল গনি ওসমানীতে মুক্তিযুদ্ধের প্রধান
   সেনাপতি নিযুক্ত করা হয়। বাংলাদেশকে এগারটি সেক্টরে বিভক্ত করে
   ওসমানীর নেতৃত্বে শুরু হয় মুক্তিযুদ্ধ। নয় মাসের যুদ্ধে
   মুক্তিবাহিনীর হাতে কোণঠাসা হয়ে পড়ে পাকিস্তানি অভিজ্ঞ হানাদার
   বাহিনী। শেষপর্যন্ত তারা পর্যুদস্ত হয় এবং ১৯৭১ সালের ১৬
   ডিসেম্বর বিনাশর্তে আত্মসমর্পণ করতে বাধ্য হয়। অগণিত বীর
   মুক্তিযুদ্ধোর জীবনের বিনিময়ে অর্জিত হয় স্বাধীনতা ও
   মুক্তিযুদ্ধের চূড়ান্ত বিজয়।
   [INS: :INS]

   উপসংহার : পাকিস্তানি শাসকগোষ্ঠীর সমস্ত ঘড়যন্ত্র ব্যর্থ হয়
   বাংলাদেশের মানুষের ঐক্যবদ্ধ প্রয়াসের কাছে। নয় মাসের
   মুক্তিযুদ্ধে অগণিত বীরযোদ্ধার জীবনের বিনিময়ে অর্জিত হয়
   স্বাধীনতার চূড়ান্ত বিজয়। বিশ্বের মানচিত্রে সগর্বে স্থান করে
   নেয় স্বাধীন সার্বভৌম বাংলাদেশ।"
বাংলাদেশের মুক্তিযুদ্ধ,"ভূমিকা :
মুক্তিযুদ্ধ বাঙালির হাজার বছরে শ্রেষ্ঠ অর্জন। বিশ্বের মানচিত্রে বাংলাদেশ আজ এক স্বাধীন সার্বভৌম দেশ।এ স্বাধীনতা কুড়িয়ে পাওয়া একমুঠো মুক্তো বা বদান্যতার উপহার নয়, এর রয়েছে সুদীর্ঘ রক্তঝরা ইতিহাস। এক সাগর রক্তও ত্রিশ লক্ষ প্রাণের বিনিময়ে অর্জিত হয়েছে এ স্বাধীনতা। মুক্তিসেনার রক্তে রঞ্জিত এক সুদীর্ঘ সংগ্রামের ফসল। আমাদেরস্বাধীনতার সঙ্গে অনেক সংগ্রামী চেতনা বিজড়িত।

মুক্তিযুদ্ধের পটভূমি :
১৯৪৭ সালে দেশ বিভাগের পর বাংলা ‘পূর্ব পাকিস্তান’ নামে পাকিস্তানের একটি অংশে পরিণতহয়। কিন্তু পশ্চিম পাকিস্তানি শাসকগােষ্ঠী তাদের দুঃশাসন, শােষণ ও বঞ্চনার মাধ্যমে এদেশকে পাকিস্তানের একটিউপনিবেশে পরিণত করে। এমনকি পাকিস্তানি স্বৈরশাসক উর্দুকে রাষ্ট্রভাষার ঘােষণা দিয়ে আমাদের কণ্ঠরােধ করতে উদ্যতহয়। কিন্তু এদেশের ছাত্রজনতা এমন ঘােষণায় বিক্ষোভে ফেটে পড়ে। তাদের দমাতে ১৯৫২ সালের ২১শে ফেব্রুয়ারিতৎকালীন শাসকগােষ্ঠী ১৪৪ ধারা জারি করে এদেশের ভাষাপ্রেমী ছাত্রসমাজ জীবনের ঝুঁকি নিয়ে ১৪৪ ধারা ভঙ্গ করেরাজপথে নেমে আসে। পুলিশের গুলিতে নিহত হয় সালাম, বরকত, রফিক, জব্বারসহ নাম না জানা অনেকে। নিহতেরখবরে পুরাে দেশে দুর্বার আন্দোলন গড়ে উঠে। ফলে পাকিস্তানিরা বাংলা ভাষাকে রাষ্ট্রভাষার মর্যাদা দিতে বাধ্য হয়। এরইধারাবাহিকতায় ১৯৬২ সালে শিক্ষা আন্দোলন, ১৯৬৬ সালে ছয়দফা আন্দোলন, ১৯৬৯ সালে গণ-আন্দোলন সংঘটিত হয়।১৯৭০ সালে জেনারেল ইয়াহিয়া খান জাতীয় ও প্রাদেশিক পরিষদের নির্বাচনের ঘােষণা দেয়। আওয়ামী লীগ ১১ দফারভিত্তিতে নির্বাচনে অংশগ্রহণ করে এবং উভয় পরিষদেই পূর্ব পাকিস্তান সংখ্যাগরিষ্ঠতা লাভ করে। কিন্তু শাসকগােষ্ঠী আওয়ামীলীগের এ বিজয়ে আতঙ্কিত হয়ে পড়ে এবং ক্ষমতা হস্তান্তরে টালবাহানা শুরু করে। এর ফলে সারাদেশে বিক্ষোভ ও প্রতিবাদের ঝড় উঠে।

৭ই মার্চের ভাষণ :
১৯৭০ সালে আওয়ামী লীগ পাকিস্তানের জাতীয় পরিষদ নির্বাচনে জয়লাভ করার পর ক্ষমতাহস্তান্তর না করায় পরিস্থিতি উত্তপ্ত হয়ে উঠে। এরূপ পরিস্থিতিতে পাকিস্তানের প্রেসিডেন্ট জেনারেল ইয়াহিয়া খান ৩রা মার্চজাতীয় পরিষদের অধিবেশন ডেকেও অপ্রত্যাশিতভাবে ১লা মার্চ তা অনির্দিষ্টকালের জন্য মুলতবি ঘােষণা করেন। এই খবরশুনে পূর্ব পাকিস্তানের জনগণ বিক্ষোভে ফেটে পড়ে। অবশেষে বঙ্গবন্ধু শেখ মুজিবুর রহমান মার্চের সাত তারিখে ঢাকায়রেসকোর্স ময়দানে (বর্তমান সােহরাওয়ার্দী উদ্যান) এক জনসভায় ভাষণ দেন। ভাষণে তিনি চলমান সামরিক আইনপ্রত্যাহার, সৈন্যদের ব্যারাকে ফিরিয়ে নেওয়া, গণহত্যার তদন্ত ও নির্বাচিত জনপ্রতিনিধিদের কাছে ক্ষমতা হস্তান্তরের উপরগুরুত্বারােপ করেন। তার এ ভাষণ ছিল জাতির মুক্তিসংগ্রামের পূর্ণাঙ্গ দিক নির্দেশনা। তাই তিনি বলেছিলেন, “তােমাদেরযার যা কিছু আছে তাই নিয়ে শত্রুর মােকাবিলা করবে 

স্বাধীনতার ঘােষণা :
বঙ্গবন্ধুর ৭ই মার্চের পর মুক্তিকামী জনতার আন্দোলন আরও বেগবান হয়! ২৪শে মার্চইয়াহিয়া-মুজিব বৈঠক ব্যর্থ হলে ২৫শে মার্চ গভীর রাতে পাকিস্তানি সামরিক বাহিনী নিরস্ত্র বাঙালির উপর গণহত্যা চালায়।২৫শে মার্চ রাতেই শেখ মুজিবুর রহমানকে গ্রেফতার করে করাচি নিয়ে যাওয়া হয়। পাকিস্তানি সৈন্যদের হাতে গ্রেফতার।হওয়ার পূর্বে অর্থাৎ ২৬শে মার্চের প্রথম প্রহরে বঙ্গবন্ধু বাংলাদেশের স্বাধীনতা ঘােষণা করেন। বঙ্গবন্ধুর এ ঘােষণাদেশবাসীকে জানানাের জন্য চট্টগ্রামের আওয়ামী লীগ নেতা এম, এ, হান্নান ২৬শে মার্চ দুপুরে চট্টগ্রাম বেতার থেকে তা।প্রচার করেন। পরে চট্টগ্রামের কালুরঘাটে চালুকৃত স্বাধীন বাংলা অস্থায়ী বেতার কেন্দ্র থেকে ২৭শে মার্চ সন্ধ্যায় মেজরজিয়াউর রহমান বঙ্গবন্ধু শেখ মুজিবুর রহমানের পক্ষে স্বাধীনতার আরেকটি ঘােষণাপত্র পাঠ করেন।

গণপ্রজাতন্ত্রী সরকার গঠন:
১৯৭১ সালের ১০ই এপ্রিল গণপ্রজাতন্ত্রী বাংলাদেশের অস্থায়ী সরকার গঠন করা হয়।১৭ই এপ্রিল মুজিবনগরে মেহেরপুরের বৈদ্যনাথতলায় আনুষ্ঠানিকভাবে ‘গণপ্রজাতন্ত্রী বাংলাদেশের অস্থায়ী সরকার’ শপথ গ্রহণ।করে। রাষ্ট্রপতি নিযুক্ত হন বঙ্গবন্ধু শেখ মুজিবুর রহমান। অস্থায়ী রাষ্ট্রপতি হলেন উপ-রাষ্ট্রপতি সৈয়দ নজরুল ইসলাম।প্রধানমন্ত্রী তাজউদ্দীন আহমেদ, পররাষ্ট্রমন্ত্রী খন্দকার মােশতাক আহমেদ, অর্থমন্ত্রী এম মনসুর আলী ও স্বরাষ্ট্রমন্ত্রী হলেন এএইচ এম কামরুজ্জামান। ৯ সদস্যবিশিষ্ট একটি উপদেষ্টা পরিষদ গঠন করা হয়। কর্নেল এম. এ. জি ওসমানীকে প্রধান।সেনাপতি হিসেবে নিযুক্ত করা হয়।

মুক্তিযুদ্ধ সংগঠন ও পরিচালনা :
২৫শে মার্চ রাতে পাকিস্তানি হানাদার বাহিনী বাঙালির উপর হামলা চালানাের পরথেকেই বিভিন্ন স্থানে বিভিন্নভাবে প্রতিরােধ গড়ে তােলা হয়। কিন্তু বাংলাদেশের অস্থায়ী সরকার দায়িত্ব পাওয়ার পর থেকেইতারা মুক্তিযুদ্ধকে সংগঠিত ও পরিকল্পিতভাবে পরিচালনার উদ্যোগ গ্রহণ করে। এ সময় সমগ্র বাংলাদেশকে ১১টি সেক্টরেভাগ করা হয় এবং প্রত্যেক সেক্টরে একজন কমান্ডারের নেতৃত্বে মুক্তিবাহিনী পাক বাহিনীর উপর আক্রমণ ও সম্মুখ যুদ্ধ শুরুকরে। আবার পাক বাহিনীর অত্যাচারে অতিষ্ঠ হয়ে ভারতে পালিয়ে যাওয়া অনেকে প্রশিক্ষণ নিয়ে দেশে এসে গেরিলাআক্রমণ শুরু করে। দেশের আপামর জনসাধারণ মুক্তিবাহিনীকে বিভিন্নভাবে সহায়তা করে। ফলে মুক্তিসংগ্রাম সর্বজনীনগণযুদ্ধে রূপান্তরিত হয়। আর এভাবে মুক্তিবাহিনীর হামলায় পাকিস্তানি বাহিনী অপদস্থ হতে থাকে।

মুক্তিযুদ্ধে বৈদেশিক সাহায্য-সহযােগিতা :
বাংলাদেশের মুক্তিযুদ্ধে কয়েকটি বিদেশি রাষ্ট্র এবং বিভিন্ন সামাজিক ওসাংস্কৃতিক সংগঠন ইতিবাচক ভূমিকা পালন করে। পাক বাহিনীর অত্যাচারে প্রায় এক কোটি বাঙালি ভারতে আশ্রয় নেয়।ভারত সরকার এসকল উদ্বাস্তুদের খাদ্য, বস্ত্র, ঔষধ দিয়ে সাহায্য করে। রাশিয়া সরকারসহ পূর্ব ইউরােপীয় দেশগুলােরসরকার ও জনগণ বাংলাদেশকে সহযােগিতার পাশাপাশি বিশ্বব্যাপী পাক বাহিনীর নির্যাতন-হত্যার বিরুদ্ধে জনমত গঠন।করে। এসময় যুক্তরাষ্ট্র ও চীন দুই পরাশক্তি বাংলাদেশের বিরুদ্ধে অবস্থান নিলেও তাদের জনগণ বাংলাদেশের জনগণেরন্যায্য দাবির প্রতি একাত্মতা ঘােষণা করে। অবশেষে বৈদেশিক সাহায্য ও মুক্তিবাহিনীর নিরলস চেষ্টায় নয় মাসে বাংলাদেশস্বাধীন হয়।

মুক্তিবাহিনী ও মিত্রবাহিনীর যৌথ আক্রমণ :
১৯৭১ সালের নভেম্বরের ২১ তারিখে বাংলাদেশ ও ভারত সরকারএকটি যৌথবাহিনী গঠন করে। ৩রা ডিসেম্বর পাকিস্তান ভারতের বিরুদ্ধে যুদ্ধ ঘােষণা করলে এরপর থেকে মুক্তিবাহিনী ওভারতীয় বাহিনী যৌথভাবে হানাদারদের বিরুদ্ধে লড়তে শুরু করে। ৬ই ডিসেম্বর ভারত আনুষ্ঠানিকভাবে বাংলাদেশকেস্বীকৃতি দান করে। যৌথবাহিনীর সুদৃঢ় আক্রমণে ১২ই ডিসেম্বরের মধ্যে বাংলায় পাকবাহিনীর সবগুলাে বিমান বিপর্যস্ত হয়েপড়ে। এভাবে মুক্তিবাহিনী ও মিত্রবাহিনীর যৌথ আক্রমণে ১৩ই ডিসেম্বরের মধ্যে পূর্ব বাংলার বিভিন্ন এলাকা শত্রুমুক্ত হয়।

পাকবাহিনীর আত্মসমর্পণ ও চূড়ান্ত বিজয় :
১৪ই ডিসেম্বর যৌথবাহিনী ঢাকার মাত্র ১৪ই কিলােমিটার দূরে অবস্থান করে।অবস্থা বেগতিক দেখে ১৬ই ডিসেম্বর হানাদার বাহিনীর অধিনায়ক লে. জেনারেল নিয়াজী তার ৯৪ হাজার সৈন্য ও অস্ত্রশস্ত্রসহসােহরাওয়ার্দী উদ্যানে যৌথ কমান্ডের নিকট আত্মসমর্পণ করে। আর এভাবেই বালাদেশের চূড়ান্ত বিজয় সূচিত হয়।

উপসংহার :
বাংলাদেশের স্বাধীনতা কোনাে খণ্ডিত বিচ্ছিন্ন স্বপ্ন বা কুড়িয়ে পাওয়া কোনাে বিষয় নয়। ঐক্যবদ্ধ জীবনপ্রচেষ্টা, মিলন-বিরহ, আশা-নিরাশার বাস্তব অনুভূতি সম্বলিত এক অপ্রতিদ্বন্দ্বী অপরাজেয় চেতনা; মুক্তিযুদ্ধে ত্রিশ লঙ্গমানুষের আত্মত্যাগ আর দু’লক্ষ মা-বােনদের সম্ভ্রমের বিনিময়ে বিশ্বের মানচিত্রে সংযােজিত হয়েছে। আর আমরা পেয়েছিলাল-সবুজের পতাকাসমৃদ্ধ বাংলাদেশ নামের একটি নতুন ও স্বাধীন ভূখণ্ড।"